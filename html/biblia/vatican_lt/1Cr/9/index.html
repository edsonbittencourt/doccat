<div>
	<span class="capitulo">9</span>
	<span class="versiculo"><sup>1</sup> Universus ergo Israel dinumeratus est, et summa eorum scripta est in libro regum Israel et Iudae. Translatique sunt in Babylonem propter delictum suum.</span>
	<span class="versiculo"><sup>2</sup> Qui autem habitaverunt primi in possessionibus et in urbibus suis: Israel et sacerdotes et Levitae et Nathinaei.</span>
	<span class="versiculo"><sup>3</sup> Commorati sunt in Ierusalem de filiis Iudae et de filiis Beniamin, de filiis quoque Ephraim et Manasse.</span>
	<span class="versiculo"><sup>4</sup> Uthai filius Ammiud filii Amri filii Imri filii Bani: de filiis Phares filii Iudae;</span>
	<span class="versiculo"><sup>5</sup> et de Selanitis: Asaia primogenitus et filii eius;</span>
	<span class="versiculo"><sup>6</sup> de filiis autem Zara: Iehuel et fratres eorum sescenti nonaginta.</span>
	<span class="versiculo"><sup>7</sup> Porro de filiis Beniamin: Sallu filius Mosollam filii Odovia filii Asana</span>
	<span class="versiculo"><sup>8</sup> et Iobania filius Ieroham et Ela filius Ozi filii Mochori et Mosollam filius Saphatiae filii Rahuel filii Iebaniae</span>
	<span class="versiculo"><sup>9</sup> et fratres eorum secundum genealogias suas nongenti quinquaginta sex; omnes hi principes familiarum secundum familias suas.</span>
	<span class="versiculo"><sup>10</sup> De sacerdotibus autem: Iedaia, Ioiarib et Iachin,</span>
	<span class="versiculo"><sup>11</sup> Azarias quoque filius Helciae filii Mosollam filii Sadoc filii Meraioth filii Achitob principes domus Dei.</span>
	<span class="versiculo"><sup>12</sup> Porro Adaias filius Ieroham filii Phassur filii Melchiae et Maasai filius Adiel filii Iezra filii Mosollam filii Mosollamoth filii Emmer,</span>
	<span class="versiculo"><sup>13</sup> fratres quoque eorum principes per familias suas mille septingenti sexaginta, fortissimi robore ad faciendum opus ministerii in domo Dei.</span>
	<span class="versiculo"><sup>14</sup> De Levitis autem: Semeia filius Hassub filii Ezricam filii Hasabia de filiis Merari;</span>
	<span class="versiculo"><sup>15</sup> Bacbacar quoque, Hares et Galal et Matthania filius Micha filii Zechri filii Asaph</span>
	<span class="versiculo"><sup>16</sup> et Abdia filius Semeiae filii Galal filii Idithun et Barachia filius Asa filii Elcana, qui habitavit in atriis Netophathitarum.</span>
	<span class="versiculo"><sup>17</sup> Ianitores autem: Sellum et Accub et Telmon et Ahiman; et frater eorum Sellum princeps</span>
	<span class="versiculo"><sup>18</sup> et usque ad hoc tempus est in porta regis ad orientem. Hi erant ianitores castris filiorum Levi.</span>
	<span class="versiculo"><sup>19</sup> Sellum vero filius Core filii Abiasaph filii Core cum fratribus suis de domo patris sui: hi Coritae erant super opera ministerii custodes liminum tabernaculi; patres autem eorum super castra Domini custodiebant introitum,</span>
	<span class="versiculo"><sup>20</sup> et Phinees filius Eleazari princeps erat super eos olim &#x2014; Dominus sit cum eo! &#x2014;</span>
	<span class="versiculo"><sup>21</sup> Zacharias filius Mosollamia ianitor portae tabernaculi conventus.</span>
	<span class="versiculo"><sup>22</sup> Omnes hi electi in ostiarios liminum ducenti duodecim, et descripti in villis propriis, quos constituerunt David et Samuel videns in munus perpetuum,</span>
	<span class="versiculo"><sup>23</sup> tam ipsos quam filios eorum in ostiis domus Domini, domus tabernaculi, in custodias.</span>
	<span class="versiculo"><sup>24</sup> Per quattuor ventos erant ostiarii, id est ad orientem et ad occidentem, ad aquilonem et ad austrum.</span>
	<span class="versiculo"><sup>25</sup> Fratres autem eorum in viculis suis morabantur et veniebant per septem dies de tempore usque ad tempus, ut essent cum illis.</span>
	<span class="versiculo"><sup>26</sup> Nam munus habebant perpetuum hi quattuor principes ianitorum. Hi scilicet Levitae erant super exedras et thesauros domus Domini;</span>
	<span class="versiculo"><sup>27</sup> per gyrum quoque templi Domini pernoctabant in custodiis suis, ut et ipsi mane aperirent fores.</span>
	<span class="versiculo"><sup>28</sup> De horum genere erant et super vasa ministerii, ad numerum enim et inferebantur vasa et efferebantur;</span>
	<span class="versiculo"><sup>29</sup> de ipsis et, qui credita habebant utensilia et omnia utensilia sancta, praeerant similae et vino et oleo et turi et aromatibus.</span>
	<span class="versiculo"><sup>30</sup> Filii quidam autem sacerdotum unguenta ex aromatibus conficiebant;</span>
	<span class="versiculo"><sup>31</sup> et Matthathias Levites, primogenitus Sellum Coritae, munere perpetuo praefectus erat eorum, quae in sartagine frigebantur.</span>
	<span class="versiculo"><sup>32</sup> Porro de filiis Caath fratribus eorum super panes erant propositionis, ut semper novos per singula sabbata praepararent.</span>
	<span class="versiculo"><sup>33</sup> Hi sunt cantores, principes per familias Levitarum, qui in exedris vacantes morabantur, ita ut die et nocte iugiter suo ministerio deservirent.</span>
	<span class="versiculo"><sup>34</sup> Hi sunt capita Levitarum per familias suas secundum genealogias suas principes; hi habitaverunt in Ierusalem.</span>
	<span class="versiculo"><sup>35</sup> In Gabaon autem commorati sunt pater Gabaon Iehiel, et nomen uxoris eius Maacha.</span>
	<span class="versiculo"><sup>36</sup> Filius primogenitus eius Abdon et Sur et Cis et Baal et Ner et Nadab,</span>
	<span class="versiculo"><sup>37</sup> Gedor quoque et Ahio et Zacharias et Macelloth.</span>
	<span class="versiculo"><sup>38</sup> Porro Macelloth genuit Samaam; isti habitaverunt e regione fratrum suorum in Ierusalem cum fratribus suis.</span>
	<span class="versiculo"><sup>39</sup> Ner autem genuit Cis, et Cis genuit Saul. Et Saul genuit Ionathan et Melchisua et Abinadab et Isbaal.</span>
	<span class="versiculo"><sup>40</sup> Filius autem Ionathan Meribbaal, et Meribbaal genuit Micha;</span>
	<span class="versiculo"><sup>41</sup> porro filii Micha: Phithon et Melech et Tharaa et Ahaz.</span>
	<span class="versiculo"><sup>42</sup> Ahaz autem genuit Iara, et Iara genuit Almath et Azmaveth et Zamri; Zamri autem genuit Mosa.</span>
	<span class="versiculo"><sup>43</sup> Mosa vero genuit Banaa, cuius filius Raphaia genuit Elasa, de quo ortus est Asel.</span>
	<span class="versiculo"><sup>44</sup> Porro Asel sex filios habuit his nominibus: Ezricam primogenitus eius, Ismael, Saria, Azarias, Obdia, Hanan; hi filii Asel.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_i-paralipomenon_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
