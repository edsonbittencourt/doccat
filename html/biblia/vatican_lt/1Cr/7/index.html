<div>
    <span class="capitulo">7</span>
    <span class="versiculo"><sup>1</sup> Porro filii Issachar: Thola et Phua, Iasub et Semron, quattuor.</span>
    <span class="versiculo"><sup>2</sup> Filii Thola: Ozi et Raphaia et Ieriel et Iemai et Iebsem et Samuel, principes familiarum suarum; de stirpe Thola viri fortissimi numerati sunt iuxta genealogias suas in diebus David viginti duo milia sescenti.</span>
    <span class="versiculo"><sup>3</sup> Filii Ozi: Izrahia, de quo nati sunt Michael et Obadia et Ioel et Iesia, quinque principes omnes.</span>
    <span class="versiculo"><sup>4</sup> Cumque eis erant secundum genealogias familiarum suarum turmae accinctae ad proelium, viri fortissimi, triginta sex milia; multas enim habuere uxores et filios.</span>
    <span class="versiculo"><sup>5</sup> Fratresque eorum per omnes cognationes Issachar robustissimi ad pugnandum octoginta septem milia numerati sunt.</span>
    <span class="versiculo"><sup>6</sup> Filii Beniamin: Bela et Bochor et Iedihel, tres.</span>
    <span class="versiculo"><sup>7</sup> Filii Bela: Esebon et Ozi et Oziel et Ierimoth et Urai, quinque principes familiarum et ad pugnandum robustissimi; numerus autem eorum viginti duo milia et triginta quattuor.</span>
    <span class="versiculo"><sup>8</sup> Porro filii Bochor: Zamira et Ioas et Eliezer et Elioenai et Amri et Ierimoth et Abia et Anathoth et Almath; omnes hi filii Bochor.</span>
    <span class="versiculo"><sup>9</sup> Numerati sunt autem in genealogiis suis principes familiarum suarum ad bella fortissimi viginti milia et ducenti.</span>
    <span class="versiculo"><sup>10</sup> Porro filii Iedihel: Bilhan; filii autem Bilhan: Iehus et Beniamin et Aod et Chanaana et Zethan et Tharsis et Ahisahar;</span>
    <span class="versiculo"><sup>11</sup> omnes hi filii Iedihel principes familiarum suarum viri fortissimi decem et septem milia et ducenti ad proelium procedentes.</span>
    <span class="versiculo"><sup>12</sup> Suphim quoque et Huphim filii Hir et Husim filii Aher.</span>
    <span class="versiculo"><sup>13</sup> Filii autem Nephthali: Iasiel et Guni et Ieser et Sellum, filii Bilhae.</span>
    <span class="versiculo"><sup>14</sup> Porro filius Manasse: Asriel, quem peperit concubina eius Syra; peperit quoque Machir patrem Galaad.</span>
    <span class="versiculo"><sup>15</sup> Machir autem accepit uxorem de Huphim et Suphim et habuit sororem nomine Maacha; nomen autem secundi Salphaad, nataeque sunt Salphaad filiae.</span>
    <span class="versiculo"><sup>16</sup> Et peperit Maacha uxor Machir filium vocavitque nomen eius Phares; porro nomen fratris eius Sares et filii eius Ulam et Recem.</span>
    <span class="versiculo"><sup>17</sup> Filius autem Ulam: Badan; hi sunt filii Galaad filii Machir filii Manasse.</span>
    <span class="versiculo"><sup>18</sup> Soror autem eius Ammalecheth peperit Isod et Abiezer et Maala.</span>
    <span class="versiculo"><sup>19</sup> Erant autem filii Semida: Ahin et Sechem et Leci et Aniam.</span>
    <span class="versiculo"><sup>20</sup> Filii autem Ephraim: Suthala, Bared filius eius, Thahath filius eius, Elada filius eius, Thahath filius eius,</span>
    <span class="versiculo"><sup>21</sup> et huius filius Zabad et huius filius Suthala et huius filius Ezer et Elad. Occiderunt autem eos viri Geth indigenae, quia descenderant, ut invaderent possessiones eorum.</span>
    <span class="versiculo"><sup>22</sup> Luxit igitur Ephraim pater eorum multis diebus, et venerunt fratres eius, ut consolarentur eum;</span>
    <span class="versiculo"><sup>23</sup> ingressusque est ad uxorem suam, quae concepit et peperit filium, et vocavit nomen eius Beria, eo quod in malis domus eius ortus esset.</span>
    <span class="versiculo"><sup>24</sup> Filia autem eius fuit Sara, quae aedificavit Bethoron inferiorem et superiorem et Ozensara.</span>
    <span class="versiculo"><sup>25</sup> Porro filius eius Rapha et Reseph et Thale filius eius, de quo natus est Thaan,</span>
    <span class="versiculo"><sup>26</sup> qui genuit Laadan; huius quoque filius Ammiud genuit Elisama,</span>
    <span class="versiculo"><sup>27</sup> de quo ortus est Nun, qui habuit filium Iosue.</span>
    <span class="versiculo"><sup>28</sup> Possessio autem eorum et habitationes: Bethel cum filiabus suis et contra orientem Noran, ad occidentalem plagam Gazer et filiae eius, Sichem quoque cum filiabus suis usque Hai et filias eius.</span>
    <span class="versiculo"><sup>29</sup> Iuxta filios quoque Manasse: Bethsan et filias eius, Thanach et filias eius, Mageddo et filias eius, Dor et filias eius. In his habitaverunt filii Ioseph filii Israel.</span>
    <span class="versiculo"><sup>30</sup> Filii Aser: Iemna et Iesua et Isui et Beria et Sara soror eorum.</span>
    <span class="versiculo"><sup>31</sup> Filii autem Beria: Heber et Melchiel, ipse est pater Barzaith.</span>
    <span class="versiculo"><sup>32</sup> Heber autem genuit Iephlat et Somer et Hotham et Suaa sororem eorum.</span>
    <span class="versiculo"><sup>33</sup> Filii Iephlat: Phosech et Bamaal et Asoth; hi filii Iephlat.</span>
    <span class="versiculo"><sup>34</sup> Porro filii Somer fratris sui: Roaga et Haba et Aram.</span>
    <span class="versiculo"><sup>35</sup> Filii autem Hotham fratris eius: Supha et Iemna et Selles et Amal.</span>
    <span class="versiculo"><sup>36</sup> Filii Supha: Sue, Hamapher et Sual et Beri et Iamra,</span>
    <span class="versiculo"><sup>37</sup> Bosor et Od et Samma et Salusa et Iethran et Beera.</span>
    <span class="versiculo"><sup>38</sup> Filii Iether: Iephonne et Phaspha et Ara.</span>
    <span class="versiculo"><sup>39</sup> Filii autem Olla: Area et Hanniel et Resia.</span>
    <span class="versiculo"><sup>40</sup> Omnes hi filii Aser, principes familiarum electi atque fortissimi, capita principum; numerus autem eorum, qui inscripti erant in exercitu ad bellum, viginti sex milia.</span>
</div>
