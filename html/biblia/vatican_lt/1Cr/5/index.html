<div>
    <span class="capitulo">5</span>
    <span class="versiculo"><sup>1</sup> Filii quoque Ruben primogeniti Israel: ipse quippe fuit primogenitus eius, sed, cum violasset torum patris sui, data sunt primogenita eius filiis Ioseph filii Israel, ut non computaretur in primogenitum,</span>
    <span class="versiculo"><sup>2</sup> quia Iuda erat quidem fortissimus inter fratres suos et de stirpe eius principes germinati sunt, primogenita autem reputata sunt Ioseph.</span>
    <span class="versiculo"><sup>3</sup> Filii ergo Ruben primogeniti Israel: Henoch et Phallu, Hesron et Charmi.</span>
    <span class="versiculo"><sup>4</sup> Filii Ioel: Semeia filius eius, Gog filius eius, Semei filius eius,</span>
    <span class="versiculo"><sup>5</sup> Micha filius eius, Reaia filius eius, Baal filius eius,</span>
    <span class="versiculo"><sup>6</sup> Beera filius eius, quem captivum duxit Theglathphalasar rex Assyriorum, et fuit princeps in tribu Ruben.</span>
    <span class="versiculo"><sup>7</sup> Fratres autem eius in cognationibus eius, quando numerabantur in genealogiis suis, erant: caput Iehiel, deinde Zacharias;</span>
    <span class="versiculo"><sup>8</sup> porro Bela filius Azaz filii Samma filii Ioel, ipse habitavit in Aroer usque ad Nabo et Baalmeon.</span>
    <span class="versiculo"><sup>9</sup> Contra orientalem quoque plagam habitavit usque ad introitum eremi, quae est inde a flumine Euphrate; multum quippe gregum eorum numerus creverat in terra Galaad.</span>
    <span class="versiculo"><sup>10</sup> In diebus autem Saul proeliati sunt contra Agarenos et interfecerunt illos; habitaveruntque pro eis in tabernaculis eorum in omni plaga, quae respicit ad orientem Galaad.</span>
    <span class="versiculo"><sup>11</sup> Filii vero Gad e regione eorum habitaverunt in terra Basan usque Salcha:</span>
    <span class="versiculo"><sup>12</sup> Ioel in capite et Sapham secundus, porro Ianai et Saphat in Basan;</span>
    <span class="versiculo"><sup>13</sup> fratres vero eorum secundum familias suas: Michael et Mosollam et Seba et Iorai et Iachan et Zie et Heber, septem.</span>
    <span class="versiculo"><sup>14</sup> Hi filii Abihail filii Huri filii Iaroe filii Galaad filii Michael filii Iesesi filii Ieddo filii Buz.</span>
    <span class="versiculo"><sup>15</sup> Ahi filius Abdiel filii Guni princeps familiarum eorum.</span>
    <span class="versiculo"><sup>16</sup> Et habitaverunt in Galaad et in Basan et in viculis eius et in cunctis suburbanis Saron usque ad terminos.</span>
    <span class="versiculo"><sup>17</sup> Omnes hi numerati sunt in diebus Ioatham regis Iudae et in diebus Ieroboam regis Israel.</span>
    <span class="versiculo"><sup>18</sup> Filii Ruben et Gad et dimidiae tribus Manasse viri bellatores scuta portantes et gladios et tendentes arcum eruditique ad proelia, quadraginta quattuor milia et septingenti sexaginta procedentes ad pugnam;</span>
    <span class="versiculo"><sup>19</sup> dimicaverunt contra Agarenos et Ituraeos et Naphisaeos et Nodabaeos.</span>
    <span class="versiculo"><sup>20</sup> Et datum est eis auxilium, traditique sunt in manus eorum Agareni et universi, qui fuerant cum eis, quia Deum invocaverunt cum proeliarentur, et exaudivit eos, eo quod credidissent in eum.</span>
    <span class="versiculo"><sup>21</sup> Ceperuntque omnia, quae possederant, camelorum quinquaginta milia et ovium ducenta quinquaginta milia, asinos duo milia et animas hominum centum milia;</span>
    <span class="versiculo"><sup>22</sup> vulnerati autem multi corruerunt; fuit enim bellum Domini. Habitaveruntque pro eis usque ad transmigrationem.</span>
    <span class="versiculo"><sup>23</sup> Filii quoque dimidiae tribus Manasse possederunt terram a Basan usque Baalhermon et Sanir et montem Hermon; ingens quippe numerus erat.</span>
    <span class="versiculo"><sup>24</sup> Et hi fuerunt principes familiarum eorum: Epher et Iesi et Eliel et Azriel et Ieremia et Odovia et Iediel; viri bellatores fortissimi et nominati, duces in familiis suis.</span>
    <span class="versiculo"><sup>25</sup> Reliquerunt autem Deum patrum suorum et fornicati sunt post deos populorum terrae, quos abstulit Deus coram eis.</span>
    <span class="versiculo"><sup>26</sup> Et suscitavit Deus Israel spiritum Phul regis Assyriorum et spiritum Theglathphalasar regis Assur; et transtulit Ruben et Gad et dimidium tribus Manasse et adduxit eos in Hala et Habor et Ara et fluvium Gozan usque ad diem hanc.</span>
    <span class="versiculo"><sup>27</sup> Filii Levi: Gerson, Caath, Merari.</span>
    <span class="versiculo"><sup>28</sup> Filii Caath: Amram, Isaar, Hebron et Oziel.</span>
    <span class="versiculo"><sup>29</sup> Filii Amram: Aaron, Moyses et Maria. Filii Aaron: Nadab et Abiu, Eleazar et Ithamar.</span>
    <span class="versiculo"><sup>30</sup> Eleazar genuit Phinees, et Phinees genuit Abisue;</span>
    <span class="versiculo"><sup>31</sup> Abisue vero genuit Bocci, et Bocci genuit Ozi.</span>
    <span class="versiculo"><sup>32</sup> Ozi genuit Zaraiam, et Zaraias genuit Meraioth,</span>
    <span class="versiculo"><sup>33</sup> porro Meraioth genuit Amariam, et Amarias genuit Achitob;</span>
    <span class="versiculo"><sup>34</sup> Achitob genuit Sadoc, Sadoc genuit Achimaas,</span>
    <span class="versiculo"><sup>35</sup> Achimaas genuit Azariam, Azarias genuit Iohanan;</span>
    <span class="versiculo"><sup>36</sup> Iohanan genuit Azariam: ipse est qui sacerdotio functus est in domo, quam aedificavit Salomon in Ierusalem.</span>
    <span class="versiculo"><sup>37</sup> Genuit autem Azarias Amariam, et Amarias genuit Achitob,</span>
    <span class="versiculo"><sup>38</sup> Achitob genuit Sadoc, et Sadoc genuit Sellum;</span>
    <span class="versiculo"><sup>39</sup> Sellum genuit Helciam, et Helcias genuit Azariam.</span>
    <span class="versiculo"><sup>40</sup> Azarias genuit Saraiam, et Saraias genuit Iosedec;</span>
    <span class="versiculo"><sup>41</sup> porro Iosedec egressus est, quando transtulit Dominus Iudam et Ierusalem per manus Nabuchodonosor.</span>
</div>
