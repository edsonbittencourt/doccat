<div>
	<span class="capitulo">24</span>
	<span class="versiculo"><sup>1</sup> Porro filiis Aaron hae partiones erant.
Filii Aaron: Nadab et Abiu et Eleazar et Ithamar.</span>
	<span class="versiculo"><sup>2</sup> Mortui sunt autem Nadab et Abiu ante patrem suum absque liberis; sacerdotioque functus est Eleazar et Ithamar.</span>
	<span class="versiculo"><sup>3</sup> Et divisit eos David cum Sadoc de filiis Eleazari et cum Achimelech de filiis Ithamar, secundum vices suas et ministerium.</span>
	<span class="versiculo"><sup>4</sup> Inventique sunt multo plures filii Eleazar secundum capita virorum quam filii Ithamar; divisit igitur eis, hoc est filiis Eleazar principes per familias sedecim, et filiis Ithamar per familias et domos suas octo.</span>
	<span class="versiculo"><sup>5</sup> Porro divisit utrasque inter se familias sortibus; erant enim principes sanctuarii et principes Dei tam de filiis Eleazar quam de filiis Ithamar.</span>
	<span class="versiculo"><sup>6</sup> Descripsitque eos Semeias filius Nathanael scriba Levites coram rege et principibus et Sadoc sacerdote et Achimelech filio Abiathar, principibus quoque familiarum sacerdotalium et leviticarum: unam familiam pro Eleazar et unam pro Ithamar.</span>
	<span class="versiculo"><sup>7</sup> Exivit autem sors prima Ioiarib, secunda Iedaiae,</span>
	<span class="versiculo"><sup>8</sup> tertia Harim, quarta Seorim,</span>
	<span class="versiculo"><sup>9</sup> quinta Melchia, sexta Miamin,</span>
	<span class="versiculo"><sup>10</sup> septima Accos, octava Abia,</span>
	<span class="versiculo"><sup>11</sup> nona Iesua, decima Sechenia,</span>
	<span class="versiculo"><sup>12</sup> undecima Eliasib, duodecima Iacim,</span>
	<span class="versiculo"><sup>13</sup> tertia decima Hoppha, quarta decima Isbaab,</span>
	<span class="versiculo"><sup>14</sup> quinta decima Belga, sexta decima Emmer,</span>
	<span class="versiculo"><sup>15</sup> septima decima Hezir, octava decima Aphses,</span>
	<span class="versiculo"><sup>16</sup> nona decima Phethahia, vicesima Hezechiel,</span>
	<span class="versiculo"><sup>17</sup> vicesima prima Iachin, vicesima secunda Gamul,</span>
	<span class="versiculo"><sup>18</sup> vicesima tertia Dalaiau, vicesima quarta Maaziau.</span>
	<span class="versiculo"><sup>19</sup> Hae vices eorum secundum ministeria sua, ut ingrediantur domum Domini, et iuxta ritum suum sub manu Aaron patris eorum, sicut praecepit Dominus, Deus Israel.</span>
	<span class="versiculo"><sup>20</sup> Porro filiorum Levi, qui reliqui fuerant: de filiis Amram Subael et de filiis Subael Iehedeia.</span>
	<span class="versiculo"><sup>21</sup> De filiis quoque Rohobiae princeps Iesias.</span>
	<span class="versiculo"><sup>22</sup> De Isaaritis vero Salomoth; de filiis Salomoth Iahath.</span>
	<span class="versiculo"><sup>23</sup> De Hebronitis: Ieriau, Amarias secundus, Iahaziel tertius, Iecmaam quartus.</span>
	<span class="versiculo"><sup>24</sup> Filius Oziel Micha; de filiis Micha Samir;</span>
	<span class="versiculo"><sup>25</sup> frater Micha Iesia; de filiis Iesiae Zacharias.</span>
	<span class="versiculo"><sup>26</sup> Filii Merari: Moholi et Musi. Filii eius: Iaziau et Bani.</span>
	<span class="versiculo"><sup>27</sup> Filius Merari: de Iaziau filio suo Soam et Zacchur et Hebri.</span>
	<span class="versiculo"><sup>28</sup> Porro de Moholi filius Eleazar, qui non habebat liberos.</span>
	<span class="versiculo"><sup>29</sup> Filius vero Cis Ierameel;</span>
	<span class="versiculo"><sup>30</sup> filii Musi: Moholi, Eder et Ierimoth.
Isti filii Levi secundum familias suas.</span>
	<span class="versiculo"><sup>31</sup> Ipsi quoque miserunt sortes sicut fratres sui, filii Aaron coram David rege et Sadoc et Achimelech et principibus familiarum sacerdotalium et leviticarum tam maiores quam minores; omnes sors aequaliter dividebat.</span>
</div>
