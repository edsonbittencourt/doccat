<div>
	<span class="capitulo">6</span>
	<span class="versiculo"><sup>1</sup> Filii ergo Levi: Gerson, Caath et Merari.</span>
	<span class="versiculo"><sup>2</sup> Et haec nomina filiorum Gerson: Lobni et Semei.</span>
	<span class="versiculo"><sup>3</sup> Filii Caath: Amram et Isaar et Hebron et Oziel.</span>
	<span class="versiculo"><sup>4</sup> Filii Merari: Moholi et Musi.
Hae autem cognationes Levi secundum familias eorum:</span>
	<span class="versiculo"><sup>5</sup> Gerson, Lobni filius eius, Iahath filius eius, Zimma filius eius,</span>
	<span class="versiculo"><sup>6</sup> Ioah filius eius, Addo filius eius, Zara filius eius, Iethrai filius eius.</span>
	<span class="versiculo"><sup>7</sup> Filii Caath: Aminadab filius eius, Core filius eius, Asir filius eius,</span>
	<span class="versiculo"><sup>8</sup> Elcana filius eius, Abiasaph filius eius, Asir filius eius,</span>
	<span class="versiculo"><sup>9</sup> Thahath filius eius, Uriel filius eius, Ozias filius eius, Saul filius eius.</span>
	<span class="versiculo"><sup>10</sup> Filii Elcana: Amasai et Achimoth,</span>
	<span class="versiculo"><sup>11</sup> Elcana filius eius, Sophai filius eius, Nahath filius eius,</span>
	<span class="versiculo"><sup>12</sup> Eliab filius eius, Ieroham filius eius, Elcana filius eius, Samuel filius eius.</span>
	<span class="versiculo"><sup>13</sup> Filii Samuel: primogenitus Ioel et secundus Abia.</span>
	<span class="versiculo"><sup>14</sup> Filii autem Merari: Moholi, Lobni filius eius, Semei filius eius, Oza filius eius,</span>
	<span class="versiculo"><sup>15</sup> Samaa filius eius, Haggia filius eius, Asaia filius eius.</span>
	<span class="versiculo"><sup>16</sup> Isti sunt, quos constituit David super cantum domus Domini, ex quo collocata est arca;</span>
	<span class="versiculo"><sup>17</sup> et ministrabant coram habitatione tabernaculi conventus canentes, donec aedificaret Salomon domum Domini in Ierusalem; stabant autem iuxta ordinem suum in ministerio.</span>
	<span class="versiculo"><sup>18</sup> Hi vero sunt, qui assistebant cum filiis suis. De filiis Caath: Heman cantor filius Ioel filii Samuel</span>
	<span class="versiculo"><sup>19</sup> filii Elcana filii Ieroham filii Eliel filii Thohu</span>
	<span class="versiculo"><sup>20</sup> filii Suph filii Elcana filii Mahath filii Amasai</span>
	<span class="versiculo"><sup>21</sup> filii Elcana filii Ioel filii Azariae filii Sophoniae</span>
	<span class="versiculo"><sup>22</sup> filii Thahath filii Asir filii Abiasaph filii Core</span>
	<span class="versiculo"><sup>23</sup> filii Isaar filii Caath filii Levi filii Israel.</span>
	<span class="versiculo"><sup>24</sup> Et frater eius Asaph, qui stabat a dextris eius, Asaph filius Barachiae filii Samaa</span>
	<span class="versiculo"><sup>25</sup> filii Michael filii Basaiae filii Melchiae</span>
	<span class="versiculo"><sup>26</sup> filii Athnai filii Zara filii Adaia</span>
	<span class="versiculo"><sup>27</sup> filii Ethan filii Zimma filii Semei</span>
	<span class="versiculo"><sup>28</sup> filii Iahath filii Gerson filii Levi.</span>
	<span class="versiculo"><sup>29</sup> Filii autem Merari fratres eorum ad sinistram: Ethan filius Cusi filii Abdi filii Melluch</span>
	<span class="versiculo"><sup>30</sup> filii Hasabiae filii Amasiae filii Helciae</span>
	<span class="versiculo"><sup>31</sup> filii Amsi filii Bani filii Somer</span>
	<span class="versiculo"><sup>32</sup> filii Moholi filii Musi filii Merari filii Levi.</span>
	<span class="versiculo"><sup>33</sup> Fratres quoque eorum Levitae, qui ordinati sunt in cunctum ministerium habitaculi domus Domini;</span>
	<span class="versiculo"><sup>34</sup> Aaron vero et filii eius adolebant super altare holocausti et super altare thymiamatis in omne opus sancti sanctorum, et ut expiarent pro Israel, iuxta omnia quae praecepit Moyses servus Dei.</span>
	<span class="versiculo"><sup>35</sup> Hi sunt autem filii Aaron: Eleazar filius eius, Phinees filius eius, Abisue filius eius,</span>
	<span class="versiculo"><sup>36</sup> Bocci filius eius, Ozi filius eius, Zaraia filius eius,</span>
	<span class="versiculo"><sup>37</sup> Meraioth filius eius, Amarias filius eius, Achitob filius eius,</span>
	<span class="versiculo"><sup>38</sup> Sadoc filius eius, Achimaas filius eius.</span>
	<span class="versiculo"><sup>39</sup> Et haec habitacula eorum per castra atque confinia, filiorum scilicet Aaron ex cognatione Caathitarum; ipsis enim sorte contigerat.</span>
	<span class="versiculo"><sup>40</sup> Dederunt igitur eis Hebron in terra Iudae et suburbana eius per circuitum;</span>
	<span class="versiculo"><sup>41</sup> agros autem civitatis et villas Chaleb filio Iephonne.</span>
	<span class="versiculo"><sup>42</sup> Porro filiis Aaron dederunt civitatem ad confugiendum: Hebron et Lobna et suburbana eius,</span>
	<span class="versiculo"><sup>43</sup> Iether quoque et Esthemo cum suburbanis eius, sed et Helon et Dabir cum suburbanis suis,</span>
	<span class="versiculo"><sup>44</sup> Asan quoque et Iutta et Bethsames et suburbana earum;</span>
	<span class="versiculo"><sup>45</sup> de tribu autem Beniamin: Gabaon et Gabaa et suburbana earum et Almath cum suburbanis suis, Anathoth quoque cum suburbanis suis: omnes civitates tredecim, singulae per cognationes suas.</span>
	<span class="versiculo"><sup>46</sup> Filiis autem Caath residuis de cognatione sua dederunt ex tribu Ephraim et ex tribu Dan et ex dimidia tribu Manasse in possessionem urbes decem.</span>
	<span class="versiculo"><sup>47</sup> Porro filiis Gerson per cognationes suas de tribu Issachar et de tribu Aser et de tribu Nephthali et de tribu Manasse in Basan urbes tredecim.</span>
	<span class="versiculo"><sup>48</sup> Filiis autem Merari per cognationes suas de tribu Ruben et de tribu Gad et de tribu Zabulon dederunt sorte civitates duodecim.</span>
	<span class="versiculo"><sup>49</sup> Dederunt quoque filii Israel Levitis civitates et suburbana earum;</span>
	<span class="versiculo"><sup>50</sup> dederuntque per sortem ex tribu filiorum Iudae et ex tribu filiorum Simeon et ex tribu filiorum Beniamin urbes has, quas vocaverunt nominibus suis.</span>
	<span class="versiculo"><sup>51</sup> Et his, qui erant ex cognationibus filiorum Caath, fuerunt civitates in terminis eorum de tribu Ephraim.</span>
	<span class="versiculo"><sup>52</sup> Dederunt ergo eis urbem ad confugiendum: Sichem cum suburbanis suis in monte Ephraim et Gazer cum suburbanis suis,</span>
	<span class="versiculo"><sup>53</sup> Iecmaam quoque cum suburbanis suis et Bethoron similiter;</span>
	<span class="versiculo"><sup>54</sup> necnon et Aialon cum suburbanis suis et Gethremmon in eundem modum.</span>
	<span class="versiculo"><sup>55</sup> Porro ex dimidia tribu Manasse Thanach et suburbana eius, Ieblaam et suburbana eius, his videlicet qui de cognationibus filiorum Caath reliqui erant.</span>
	<span class="versiculo"><sup>56</sup> Filiis autem Gerson de cognationibus dimidiae tribus Manasse: Golan in Basan et suburbana eius et Astharoth cum suburbanis suis.</span>
	<span class="versiculo"><sup>57</sup> De tribu Issachar Cedes et suburbana illius et Dabereth cum suburbanis suis,</span>
	<span class="versiculo"><sup>58</sup> Ramoth quoque et suburbana illius et Anem cum suburbanis suis.</span>
	<span class="versiculo"><sup>59</sup> De tribu vero Aser: Masal cum suburbanis suis et Abdon similiter,</span>
	<span class="versiculo"><sup>60</sup> Hucoc quoque et suburbana eius et Rohob cum suburbanis suis.</span>
	<span class="versiculo"><sup>61</sup> Porro de tribu Nephthali: Cedes in Galilaea et suburbana eius, Hamon cum suburbanis suis et Cariathaim et suburbana eius.</span>
	<span class="versiculo"><sup>62</sup> Filiis autem Merari residuis de tribu Zabulon: Remmon et suburbana eius et Thabor cum suburbanis suis.</span>
	<span class="versiculo"><sup>63</sup> Trans Iordanem quoque ex adverso Iericho, contra orientem Iordanis de tribu Ruben: Bosor in solitudine cum suburbanis suis et Iasa cum suburbanis suis,</span>
	<span class="versiculo"><sup>64</sup> Cademoth quoque et suburbana eius et Mephaath cum suburbanis suis.</span>
	<span class="versiculo"><sup>65</sup> Necnon et de tribu Gad: Ramoth in Galaad et suburbana eius et Mahanaim cum suburbanis suis,</span>
	<span class="versiculo"><sup>66</sup> sed et Hesebon cum suburbanis eius, et Iazer cum suburbanis suis.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_i-paralipomenon_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
