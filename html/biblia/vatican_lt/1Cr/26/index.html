<div>
    <span class="capitulo">26</span>
    <span class="versiculo"><sup>1</sup> Divisiones autem ianitorum.
De Coritis: Meselemia filius Core de filiis Abiasaph.</span>
    <span class="versiculo"><sup>2</sup> Filii Meselemiae: Zacharias primogenitus, Iedihel secundus, Zabadias tertius, Iathanael quartus,</span>
    <span class="versiculo"><sup>3</sup> Elam quintus, Iohanan sextus, Elioenai septimus.</span>
    <span class="versiculo"><sup>4</sup> Filii autem Obededom: Semeias primogenitus, Iozabad secundus, Ioah tertius, Sachar quartus, Nathanael quintus,</span>
    <span class="versiculo"><sup>5</sup> Ammiel sextus, Issachar septimus, Phollathi octavus, quia benedixit illi Deus.</span>
    <span class="versiculo"><sup>6</sup> Semeiae autem filio eius nati sunt filii praefecti familiarum suarum, erant enim viri fortissimi;</span>
    <span class="versiculo"><sup>7</sup> filii ergo Semeiae: Othni et Raphael et Obed, Elzabad, fratres eius viri fortissimi, Eliu quoque et Samachias;</span>
    <span class="versiculo"><sup>8</sup> omnes hi de filiis Obededom, ipsi et filii et fratres eorum fortissimi ad ministrandum sexaginta duo de Obededom.</span>
    <span class="versiculo"><sup>9</sup> Porro Meselemiae filii et fratres eorum robustissimi decem et octo.</span>
    <span class="versiculo"><sup>10</sup> De Hosa autem, de filiis Merari, erant filii: Semri princeps &#x2014; non enim fuerat primogenitus, et idcirco posuerat eum pater eius in principem &#x2014;</span>
    <span class="versiculo"><sup>11</sup> Helcias secundus, Tabelias tertius, Zacharias quartus; omnes hi filii et fratres Hosa tredecim.</span>
    <span class="versiculo"><sup>12</sup> Hae divisiones ianitorum: secundum capita virorum habebant ministeria sicut et fratres eorum ad ministrandum in domo Domini.</span>
    <span class="versiculo"><sup>13</sup> Missae sunt ergo sortes ex aequo et parvis et magnis per familias suas in unamquamque portarum.</span>
    <span class="versiculo"><sup>14</sup> Cecidit igitur sors orientalis Selemiae; porro Zachariae filio eius consiliario prudentissimo et erudito sortito obtigit plaga septentrionalis;</span>
    <span class="versiculo"><sup>15</sup> Obededom vero australis, et filiis eius horreum;</span>
    <span class="versiculo"><sup>16</sup> Sephim et Hosa occidentalis iuxta portam Sallecheth apud viam ascensionis. Custodia iuxta custodiam:</span>
    <span class="versiculo"><sup>17</sup> ad orientem per diem sex et ad aquilonem quattuor per diem, atque ad meridiem similiter in die quattuor et pro horreo bini et bini,</span>
    <span class="versiculo"><sup>18</sup> pro Parbar quoque ad occidentem quattuor in via, duo pro Parbar.</span>
    <span class="versiculo"><sup>19</sup> Hae sunt divisiones ianitorum filiorum Core et Merari.</span>
    <span class="versiculo"><sup>20</sup> Porro Levitae fratres eorum super thesauros domus Dei ac thesauros rerum consecratarum.</span>
    <span class="versiculo"><sup>21</sup> De filiis Ladan Gersonitae principes familiarum Ladan Gersonitae erant Iahielitae.</span>
    <span class="versiculo"><sup>22</sup> Filii Iahiel et Zetham et Ioel fratrum eius erant super thesauros domus Domini.</span>
    <span class="versiculo"><sup>23</sup> De Amramitis et Isaaritis et Hebronitis et Ozielitis:</span>
    <span class="versiculo"><sup>24</sup> Subael filius Gersam filii Moysi praepositus thesauris.</span>
    <span class="versiculo"><sup>25</sup> Fratres quoque eius Eliezer, cuius filius Rohobia et huius filius Iesaias; et huius filius Ioram, huius quoque filius Zechri et huius filius Selemith.</span>
    <span class="versiculo"><sup>26</sup> Ipse Selemith et fratres eius super omnes thesauros rerum consecratarum, quas sanctificavit David rex et principes familiarum et tribuni et centuriones et duces exercitus</span>
    <span class="versiculo"><sup>27</sup> de bellis et manubiis proeliorum, quas consecraverant ad sustentandum templum Domini.</span>
    <span class="versiculo"><sup>28</sup> Et universa, quae consecraverant Samuel videns et Saul filius Cis et Abner filius Ner et Ioab filius Sarviae, omnia donaria sacra erant sub manu Selemith et fratrum eius.</span>
    <span class="versiculo"><sup>29</sup> De Isaaritis vero erant Chonenias et filii eius ad opera forinsecus super Israel praefecti et iudices.</span>
    <span class="versiculo"><sup>30</sup> Porro de Hebronitis Hasabias et fratres eius viri strenui mille septingenti erant magistratus Israel trans Iordanem contra occidentem in cunctis operibus Domini et in ministerium regis;</span>
    <span class="versiculo"><sup>31</sup> Hebronitarum autem princeps fuit Ieria secundum cognationes et familias eorum. Quadragesimo anno regni David recensiti sunt et inventi viri fortes in Iazer Galaad</span>
    <span class="versiculo"><sup>32</sup> fratresque eius viri strenui duo milia septingenti principes familiarum; praeposuit autem eos David rex Rubenitis et Gadditis et dimidio tribus Manasse in omne ministerium Dei et regis.</span>
</div>
