<div>
	<span class="capitulo">25</span>
	<span class="versiculo"><sup>1</sup> Igitur David et magistratus exercitus segregaverunt in ministerium filios Asaph et Heman et Idithun, qui prophetarent in citharis et psalteriis et cymbalis, secundum numerum suum dedicato sibi officio servientes.</span>
	<span class="versiculo"><sup>2</sup> De filiis Asaph: Zacchur et Ioseph et Nathania et Asarela filii Asaph erant sub manu Asaph prophetantis sub manu regis.</span>
	<span class="versiculo"><sup>3</sup> De Idithun; filii Idithun: Godolias, Sori, Iesaias et Hasabias et Matthathias, sex, sub manu patris sui Idithun, qui in cithara prophetabat ad confitendum et laudandum Dominum.</span>
	<span class="versiculo"><sup>4</sup> De Heman quoque; filii Heman: Bocciau, Matthaniau, Oziel, Subael et Ierimoth, Hananias, Hanani, Eliatha, Geddelthi et Romemthiezer et Iesbacasa, Mellothi, Othir, Mahazioth;</span>
	<span class="versiculo"><sup>5</sup> omnes isti filii Heman videntis regis iuxta sermones Dei, quod exaltaret cornu eius; deditque Deus Heman filios quattuordecim et filias tres.</span>
	<span class="versiculo"><sup>6</sup> Universi sub manu patris sui ad cantandum in templo Domini distributi erant in cymbalis et psalteriis et citharis, in ministeria domus Dei sub manu regis: Asaph et Idithun et Heman.</span>
	<span class="versiculo"><sup>7</sup> Fuit autem numerus eorum cum fratribus suis eruditis in cantando Domino, cuncti magistri, ducenti octoginta octo.</span>
	<span class="versiculo"><sup>8</sup> Miseruntque sortes pro ministerio ex aequo, tam maior quam minor, magister pariter et discipulus.</span>
	<span class="versiculo"><sup>9</sup> Egressaque est sors prima Ioseph, qui erat de Asaph. Secunda Godoliae, ipsi et fratribus eius et filiis eius, duodecim.</span>
	<span class="versiculo"><sup>10</sup> Tertia Zacchur, filiis et fratribus eius, duodecim.</span>
	<span class="versiculo"><sup>11</sup> Quarta Isari, filiis et fratribus eius, duodecim.</span>
	<span class="versiculo"><sup>12</sup> Quinta Nathaniau, filiis et fratribus eius, duodecim.</span>
	<span class="versiculo"><sup>13</sup> Sexta Bocciau, filiis et fratribus eius, duodecim.</span>
	<span class="versiculo"><sup>14</sup> Septima Isreela, filiis et fratribus eius, duodecim.</span>
	<span class="versiculo"><sup>15</sup> Octava Iesaiae, filiis et fratribus eius, duodecim.</span>
	<span class="versiculo"><sup>16</sup> Nona Matthaniau, filiis et fratribus eius, duodecim.</span>
	<span class="versiculo"><sup>17</sup> Decima Semei, filiis et fratribus eius, duodecim.</span>
	<span class="versiculo"><sup>18</sup> Undecima Azareel, filiis et fratribus eius, duodecim.</span>
	<span class="versiculo"><sup>19</sup> Duodecima Hasabiae, filiis et fratribus eius, duodecim.</span>
	<span class="versiculo"><sup>20</sup> Tertia decima Subael, filiis et fratribus eius, duodecim.</span>
	<span class="versiculo"><sup>21</sup> Quarta decima Matthathiae, filiis et fratribus eius, duodecim.</span>
	<span class="versiculo"><sup>22</sup> Quinta decima Ierimoth, filiis et fratribus eius, duodecim.</span>
	<span class="versiculo"><sup>23</sup> Sexta decima Hananiae, filiis et fratribus eius, duodecim.</span>
	<span class="versiculo"><sup>24</sup> Septima decima Iesbacasae, filiis et fratribus eius, duodecim.</span>
	<span class="versiculo"><sup>25</sup> Octava decima Hanani, filiis et fratribus eius, duodecim.</span>
	<span class="versiculo"><sup>26</sup> Nona decima Mellothi, filiis et fratribus eius, duodecim.</span>
	<span class="versiculo"><sup>27</sup> Vicesima Eliatha, filiis et fratribus eius, duodecim.</span>
	<span class="versiculo"><sup>28</sup> Vicesima prima Othir, filiis et fratribus eius, duodecim.</span>
	<span class="versiculo"><sup>29</sup> Vicesima secunda Geddelthi, filiis et fratribus eius, duodecim.</span>
	<span class="versiculo"><sup>30</sup> Vicesima tertia Mahazioth, filiis et fratribus eius, duodecim.</span>
	<span class="versiculo"><sup>31</sup> Vicesima quarta Romemthiezer, filiis et fratribus eius, duodecim.</span>
</div>
