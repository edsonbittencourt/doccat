<div>
    <span class="capitulo">4</span>
    <span class="versiculo"><sup>1</sup> Filii Iudae: Phares, Esrom et Charmi et Hur et Sobal.</span>
    <span class="versiculo"><sup>2</sup> Reaia vero filius Sobal genuit Iahath, de quo nati sunt Ahumai et Laad; hae cognationes Saraitarum.</span>
    <span class="versiculo"><sup>3</sup> Et ista stirps Etam: Iezrahel et Iesema et Iedebos, nomenque sororis eorum Asalelphuni.</span>
    <span class="versiculo"><sup>4</sup> Phanuel autem pater Gedor et Ezer pater Hosa; isti sunt filii Hur primogeniti Ephratha patris Bethlehem.</span>
    <span class="versiculo"><sup>5</sup> Ashur vero patris Thecue erant duae uxores: Halaa et Naara.</span>
    <span class="versiculo"><sup>6</sup> Peperit autem ei Naara Oozam et Hepher et Themani et Ahasthari; isti sunt filii Naara.</span>
    <span class="versiculo"><sup>7</sup> Porro filii Halaa: Sereth et Sohar et Ethnan.</span>
    <span class="versiculo"><sup>8</sup> Cos autem genuit Anob et Sobeba et cognationes Aharehel filii Arum.</span>
    <span class="versiculo"><sup>9</sup> Fuit autem Iabes inclitus prae fratribus suis; et mater eius vocavit nomen illius Iabes dicens: &#x201c; Quia peperi eum in dolore &#x201d;.</span>
    <span class="versiculo"><sup>10</sup> Invocavit vero Iabes Deum Israel dicens: &#x201c; Si benedicens benedixeris mihi et dilataveris terminos meos, et fuerit manus tua mecum, et feceris me a malitia non opprimi! &#x201d;. Et praestitit Deus quae precatus est.</span>
    <span class="versiculo"><sup>11</sup> Chelub autem frater Suaa genuit Mahir, qui fuit pater Esthon.</span>
    <span class="versiculo"><sup>12</sup> Porro Esthon genuit Bethrapha et Phasea et Tehinna patrem Hirnaas (id est urbis Naas); hi sunt viri Recha.</span>
    <span class="versiculo"><sup>13</sup> Filii autem Cenez: Othoniel et Saraia; porro filii Othoniel: Hathath et Maonathi.</span>
    <span class="versiculo"><sup>14</sup> Maonathi genuit Ophra, Saraia autem genuit Ioab patrem Geharasim (id est vallis Artificum); ibi quippe artifices erant.</span>
    <span class="versiculo"><sup>15</sup> Filii vero Chaleb filii Iephonne: Hir et Ela et Naham; filius quoque Ela: Cenez.</span>
    <span class="versiculo"><sup>16</sup> Filii quoque Iallelel: Ziph et Zipha, Thiria et Asarel.</span>
    <span class="versiculo"><sup>17</sup> Et filii Ezra: Iether et Mered et Epher et Ialon. Et genuit Iether Mariam et Sammai et Iesba patrem Esthemo.</span>
    <span class="versiculo"><sup>18a</sup> Hi autem sunt filii Bethiae filiae pharaonis, quam accepit Mered:</span>
    <span class="versiculo"><sup>18b</sup> peperit Iared patrem Gedor et Heber patrem Socho et Iecuthiel patrem Zanoa.</span>
    <span class="versiculo"><sup>19</sup> Filii autem uxoris eius Iudaicae sororis Naham patris Ceilae: Dalaia et Simeon pater Ioman. Filii autem Naham patris Ceilae: Garmitae et Esthemo Maachathitarum.</span>
    <span class="versiculo"><sup>20</sup> Filii quoque Simon: Ammon et Rinna, Benhanan et Thilon. Et filii Iesi: Zoheth et Benzoheth.</span>
    <span class="versiculo"><sup>21</sup> Filii Sela filii Iudae: Her pater Lecha et Laada pater Maresa et cognationes domus operantium byssum in Bethasbea</span>
    <span class="versiculo"><sup>22</sup> et Iochim virique Chozeba et Ioas et Saraph, qui principes fuerunt in Moab et qui reversi sunt in Bethlehem; hae autem sunt res veteres.</span>
    <span class="versiculo"><sup>23</sup> Hi sunt figuli habitantes Netaim et Gedera; apud regem in operibus eius commorati sunt ibi.</span>
    <span class="versiculo"><sup>24</sup> Filii Simeon: Namuel et Iamin, Iarib, Zara, Saul;</span>
    <span class="versiculo"><sup>25</sup> Sellum filius eius, Mabsam filius eius, Masma filius eius.</span>
    <span class="versiculo"><sup>26</sup> Filii Masma: Hamuel filius eius, Zacchur filius eius, Semei filius eius.</span>
    <span class="versiculo"><sup>27</sup> Filii Semei sedecim et filiae sex; fratres autem eius non habuerunt filios multos, et universa cognatio eorum non potuit adaequare summam filiorum Iudae.</span>
    <span class="versiculo"><sup>28</sup> Habitaverunt autem in Bersabee et Molada et Asarsual</span>
    <span class="versiculo"><sup>29</sup> et in Bilha et in Esem et in Tholad</span>
    <span class="versiculo"><sup>30</sup> et in Bathuel et in Horma et in Siceleg</span>
    <span class="versiculo"><sup>31</sup> et in Bethmarchaboth et in Asarsusim et in Bethberai et in Saarim; hae civitates eorum usque ad regem David.</span>
    <span class="versiculo"><sup>32</sup> Villae quoque eorum: Etam et Ain, Remmon et Thochen et Asan, civitates quinque.</span>
    <span class="versiculo"><sup>33</sup> Et universi viculi eorum per circuitum civitatum istarum usque ad Baal; haec est habitatio eorum et genealogia.</span>
    <span class="versiculo"><sup>34</sup> Masobab quoque et Iemlech et Iosa filius Amasiae</span>
    <span class="versiculo"><sup>35</sup> et Ioel et Iehu filius Iosabiae filii Saraiae filii Asiel</span>
    <span class="versiculo"><sup>36</sup> et Elioenai et Iacoba et Isuhaia et Asaia et Adiel et Isimiel et Banaia,</span>
    <span class="versiculo"><sup>37</sup> Ziza quoque filius Sephei filii Allon filii Iedaia filii Semri filii Samaia.</span>
    <span class="versiculo"><sup>38</sup> Isti nominatim inscripti erant principes in cognationibus suis; et familiae eorum expansae sunt vehementer,</span>
    <span class="versiculo"><sup>39</sup> et profecti sunt ad introitum Gedor usque ad orientem vallis, ut quaererent pascua gregibus suis.</span>
    <span class="versiculo"><sup>40</sup> Inveneruntque pascuas uberes et valde bonas et terram latissimam et quietam et fertilem, in qua ante habitaverunt de stirpe Cham.</span>
    <span class="versiculo"><sup>41</sup> Hi ergo venerunt, qui inscripti erant nominatim, in diebus Ezechiae regis Iudae, et percusserunt tabernacula eorum et Meunitas, qui inventi fuerunt ibi, et deleverunt eos usque in praesentem diem habitaveruntque pro eis, quoniam uberrimas ibidem pascuas reppererunt.</span>
    <span class="versiculo"><sup>42</sup> De filiis quoque Simeon abierunt in montem Seir viri quingenti habentes principes Pheltiam et Naariam et Raphaiam et Oziel filios Iesi</span>
    <span class="versiculo"><sup>43</sup> et percusserunt reliquias, quae evadere potuerant Amalecitarum, et habitaverunt ibi pro eis usque ad diem hanc.</span>
</div>
