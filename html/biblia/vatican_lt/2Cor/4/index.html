<div>
	<span class="capitulo">4</span>
	<span class="versiculo"><sup>1</sup> Ideo habentes hanc ministra tionem, iuxta quod misericor diam consecuti sumus, non deficimus,</span>
	<span class="versiculo"><sup>2</sup> sed abdicavimus occulta dedecoris non ambulantes in astutia neque adulterantes verbum Dei, sed in manifestatione veritatis commendantes nosmetipsos ad omnem conscientiam hominum coram Deo.</span>
	<span class="versiculo"><sup>3</sup> Quod si etiam velatum est evangelium nostrum, in his, qui pereunt, est velatum;</span>
	<span class="versiculo"><sup>4</sup> in quibus deus huius saeculi excaecavit mentes infidelium, ut non fulgeat illuminatio evangelii gloriae Christi, qui est imago Dei.</span>
	<span class="versiculo"><sup>5</sup> Non enim nosmetipsos praedicamus sed Iesum Christum Dominum; nos autem servos vestros per Iesum.</span>
	<span class="versiculo"><sup>6</sup> Quoniam Deus, qui dixit: &#x201c; De tenebris lux splendescat &#x201d;, ipse illuxit in cordibus nostris ad illuminationem scientiae claritatis Dei in facie Iesu Christi.</span>
	<span class="versiculo"><sup>7</sup> Habemus autem thesaurum istum in vasis fictilibus, ut sublimitas sit virtutis Dei et non ex nobis.</span>
	<span class="versiculo"><sup>8</sup> In omnibus tribulationem patimur, sed non angustiamur; aporiamur, sed non destituimur;</span>
	<span class="versiculo"><sup>9</sup> persecutionem patimur, sed non derelinquimur; deicimur, sed non perimus;</span>
	<span class="versiculo"><sup>10</sup> semper mortificationem Iesu in corpore circumferentes, ut et vita Iesu in corpore nostro manifestetur.</span>
	<span class="versiculo"><sup>11</sup> Semper enim nos, qui vivimus, in mortem tradimur propter Iesum, ut et vita Iesu manifestetur in carne nostra mortali.</span>
	<span class="versiculo"><sup>12</sup> Ergo mors in nobis operatur, vita autem in vobis.</span>
	<span class="versiculo"><sup>13</sup> Habentes autem eundem spiritum fidei, sicut scriptum est: &#x201c; Credidi, propter quod locutus sum &#x201d;, et nos credimus, propter quod et loquimur,</span>
	<span class="versiculo"><sup>14</sup> scientes quoniam, qui suscitavit Dominum Iesum, et nos cum Iesu suscitabit et constituet vobiscum.</span>
	<span class="versiculo"><sup>15</sup> Omnia enim propter vos, ut gratia abundans per multos gratiarum actionem abundare faciat in gloriam Dei.</span>
	<span class="versiculo"><sup>16</sup> Propter quod non deficimus, sed licet is, qui foris est, noster homo corrumpitur, tamen is, qui intus est, noster renovatur de die in diem.</span>
	<span class="versiculo"><sup>17</sup> Id enim, quod in praesenti est, leve tribulationis nostrae supra modum in sublimitatem aeternum gloriae pondus operatur nobis,</span>
	<span class="versiculo"><sup>18</sup> non contemplantibus nobis, quae videntur, sed quae non videntur; quae enim videntur, temporalia sunt, quae autem non videntur, aeterna sunt.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_nt_epist-ii-corinthios_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
