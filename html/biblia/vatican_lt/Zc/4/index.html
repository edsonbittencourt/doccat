<div>
    <span class="capitulo">4</span>
    <span class="versiculo"><sup>1</sup> Et reversus est angelus, qui loquebatur in me, et excitavit me quasi virum, qui excitatur de somno suo.</span>
    <span class="versiculo"><sup>2</sup> Et dixit ad me: &#x201c;Quid tu vides?&#x201d;. Et dixi: &#x201c;Vidi: et ecce candelabrum aureum totum, et ampulla super caput ipsius, et septem lucernae eius super illud, et septena infusoria lucernis, quae erant super caput eius.</span>
    <span class="versiculo"><sup>3</sup> Et duae olivae super illud, una a dextris ampullae et una a sinistris eius&#x201d;.</span>
    <span class="versiculo"><sup>4</sup> Et respondi et aio ad angelum, qui loquebatur in me, dicens: &#x201c;Quid sunt haec, domine mi?&#x201d;.</span>
    <span class="versiculo"><sup>5</sup> Et respondit angelus, qui loquebatur in me, et dixit ad me: &#x201c;Numquid nescis quid sunt haec?&#x201d;. Et dixi: &#x201c;Non, domine mi&#x201d;.</span>
    <span class="versiculo"><sup>6</sup> Et respondit et ait ad me dicens: &#x201c;Hoc est verbum Domini ad Zorobabel dicens: Non in exercitu nec in robore sed in spiritu meo, dicit Dominus exercituum.</span>
    <span class="versiculo"><sup>7</sup> Quis tu, mons magne, coram Zorobabel? Eris in planum. Et educet lapidem primarium inter clamores: Quam venustus!</span>
    <span class="versiculo"><sup>8</sup> Et factum est verbum Domini ad me dicens:</span>
    <span class="versiculo"><sup>9</sup> Manus Zorobabel fundaverunt domum istam et manus eius perficient eam, et scietis quia Dominus exercituum misit me ad vos.</span>
    <span class="versiculo"><sup>10</sup> Quis enim despexit diem initiorum parvorum? Et laetabuntur et videbunt lapidem stanneum in manu Zorobabel. Septem illae oculi sunt Domini, qui discurrunt in universa terra&#x201d;.</span>
    <span class="versiculo"><sup>11</sup> Et respondi et dixi ad eum: &#x201c;Quid sunt duae olivae istae ad dexteram candelabri et ad sinistram eius?&#x201d;.</span>
    <span class="versiculo"><sup>12</sup> Et respondi secundo et dixi ad eum: &#x201c;Quid sunt duo rami olivarum, qui duabus fistulis aureis effundunt ex se aurum?&#x201d;.</span>
    <span class="versiculo"><sup>13</sup> Et ait ad me dicens: &#x201c;Numquid nescis quid sunt haec?&#x201d;. Et dixi: &#x201c;Non, domine mi&#x201d;.</span>
    <span class="versiculo"><sup>14</sup> Et dixit: &#x201c;Isti sunt duo filii olei, qui assistunt Dominatori universae terrae&#x201d;.</span>
</div>
