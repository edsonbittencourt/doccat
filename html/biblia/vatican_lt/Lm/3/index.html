<div>
	<span class="capitulo">3</span>
	<span class="versiculo"><sup>1</sup> ALEPH. Ego vir videns paupertatem meam
in virga indignationis eius.</span>
	<span class="versiculo"><sup>2</sup> ALEPH. Me minavit et adduxit
in tenebras et non in lucem.</span>
	<span class="versiculo"><sup>3</sup> ALEPH. Tantum in me vertit et convertit
manum suam tota die.</span>
	<span class="versiculo"><sup>4</sup> BETH. Consumpsit pellem meam et carnem meam,
contrivit ossa mea.</span>
	<span class="versiculo"><sup>5</sup> BETH. Aedificavit in gyro meo
et circumdedit me felle et labore.</span>
	<span class="versiculo"><sup>6</sup> BETH. In tenebrosis collocavit me
quasi mortuos sempiternos.</span>
	<span class="versiculo"><sup>7</sup> GHIMEL. Circumaedificavit adversum me, ut non egrediar,
aggravavit compedem meum.</span>
	<span class="versiculo"><sup>8</sup> GHIMEL. Sed et cum clamavero et rogavero,
exclusit orationem meam.</span>
	<span class="versiculo"><sup>9</sup> GHIMEL. Conclusit vias meas lapidibus quadris,
semitas meas subvertit.</span>
	<span class="versiculo"><sup>10</sup> DALETH. Ursus insidians factus est mihi,
leo in absconditis.</span>
	<span class="versiculo"><sup>11</sup> DALETH. Semitas meas subvertit et confregit me,
posuit me desolatam.</span>
	<span class="versiculo"><sup>12</sup> DALETH. Tetendit arcum suum et posuit me
quasi signum ad sagittam.</span>
	<span class="versiculo"><sup>13</sup> HE. Misit in renibus meis
filias pharetrae suae.</span>
	<span class="versiculo"><sup>14</sup> HE. Factus sum in derisum omni populo meo,
canticum eorum tota die.</span>
	<span class="versiculo"><sup>15</sup> HE. Replevit me amaritudinibus,
inebriavit me absinthio.</span>
	<span class="versiculo"><sup>16</sup> VAU. Et fregit in glarea dentes meos,
depressit me cinere.</span>
	<span class="versiculo"><sup>17</sup> VAU. Et repulsa est a pace anima mea,
oblitus sum bonorum.</span>
	<span class="versiculo"><sup>18</sup> VAU. Et dixi: &#x201c; Periit splendor meus et spes mea a Domino &#x201d;.</span>
	<span class="versiculo"><sup>19</sup> ZAIN. Recordare paupertatis et peregrinationis meae,
absinthii et fellis.</span>
	<span class="versiculo"><sup>20</sup> ZAIN. Memoria memor est
et tabescit in me anima mea.</span>
	<span class="versiculo"><sup>21</sup> ZAIN. Haec recolam in corde meo,
ideo sperabo.</span>
	<span class="versiculo"><sup>22</sup> HETH. Misericordiae Domini, quia non sumus consumpti,
quia non defecerunt miserationes eius.</span>
	<span class="versiculo"><sup>23</sup> HETH. Novae sunt omni mane,
magna est fides tua.</span>
	<span class="versiculo"><sup>24</sup> HETH. &#x201c; Pars mea Dominus, dixit anima mea;
propterea exspectabo eum &#x201d;.</span>
	<span class="versiculo"><sup>25</sup> TETH. Bonus est Dominus sperantibus in eum,
animae quaerenti illum.</span>
	<span class="versiculo"><sup>26</sup> TETH. Bonum est praestolari cum silentio
salutare Domini.</span>
	<span class="versiculo"><sup>27</sup> TETH. Bonum est viro, cum portaverit
iugum ab adulescentia sua.</span>
	<span class="versiculo"><sup>28</sup> IOD. Sedebit solitarius et tacebit,
cum istud imponitur ei.</span>
	<span class="versiculo"><sup>29</sup> IOD. Ponet in pulvere os suum,
si forte sit spes.</span>
	<span class="versiculo"><sup>30</sup> IOD. Dabit percutienti se maxillam,
saturabitur opprobriis.</span>
	<span class="versiculo"><sup>31</sup> CAPH. Quia non repellet in sempiternum
Dominus.</span>
	<span class="versiculo"><sup>32</sup> CAPH. Quia si afflixit, et miserebitur
secundum multitudinem misericordiarum suarum.</span>
	<span class="versiculo"><sup>33</sup> CAPH. Non enim humiliat ex corde suo
et affligit filios hominum.</span>
	<span class="versiculo"><sup>34</sup> LAMED. Conterere sub pedibus suis
omnes vinctos terrae.</span>
	<span class="versiculo"><sup>35</sup> LAMED. Declinare iudicium viri
in conspectu vultus Altissimi.</span>
	<span class="versiculo"><sup>36</sup> LAMED. Pervertere hominem in iudicio suo,
num Dominus haec ignorat?</span>
	<span class="versiculo"><sup>37</sup> MEM. Quis est iste, qui dixit, et factum est?
Dominus non iussit?</span>
	<span class="versiculo"><sup>38</sup> MEM. Ex ore Altissimi nonne egrediuntur
et mala et bona?</span>
	<span class="versiculo"><sup>39</sup> MEM. Quid murmurabit homo vivens,
vir pro peccatis suis?</span>
	<span class="versiculo"><sup>40</sup> NUN. &#x201c; Scrutemur vias nostras et quaeramus
et revertamur ad Dominum.</span>
	<span class="versiculo"><sup>41</sup> NUN. Levemus corda nostra cum manibus
ad Dominum in caelos.</span>
	<span class="versiculo"><sup>42</sup> NUN. Nos inique egimus et rebelles fuimus;
idcirco tu inexorabilis fuisti.</span>
	<span class="versiculo"><sup>43</sup> SAMECH. Operuisti in furore et percussisti nos;
occidisti nec pepercisti.</span>
	<span class="versiculo"><sup>44</sup> SAMECH. Opposuisti nubem tibi,
ne transeat oratio.</span>
	<span class="versiculo"><sup>45</sup> SAMECH. In eradicationem et abiectionem posuisti nos
in medio populorum.</span>
	<span class="versiculo"><sup>46</sup> PHE. Aperuerunt super nos os suum
omnes inimici nostri.</span>
	<span class="versiculo"><sup>47</sup> PHE. Formido et fovea facta est nobis,
vastatio et contritio &#x201d;.</span>
	<span class="versiculo"><sup>48</sup> PHE. Rivos aquarum deducit oculus meus
in contritione filiae populi mei.</span>
	<span class="versiculo"><sup>49</sup> AIN. Oculus meus lacrimas effundit nec tacet,
eo quod non sit requies.</span>
	<span class="versiculo"><sup>50</sup> AIN. Donec respiciat et videat
Dominus de caelis.</span>
	<span class="versiculo"><sup>51</sup> AIN. Oculus meus affligit animam meam
prae cunctis filiabus urbis meae.</span>
	<span class="versiculo"><sup>52</sup> SADE. Venatione venati sunt me quasi avem
inimici mei gratis.</span>
	<span class="versiculo"><sup>53</sup> SADE. Perdiderunt in lacu vitam meam
et iecerunt lapides super me.</span>
	<span class="versiculo"><sup>54</sup> SADE. Inundaverunt aquae super caput meum,
dixi: &#x201c; Perii &#x201d;.</span>
	<span class="versiculo"><sup>55</sup> COPH. Invocavi nomen tuum, Domine,
de profunditate lacus.</span>
	<span class="versiculo"><sup>56</sup> COPH. Vocem meam audisti: &#x201c; Ne avertas
aurem tuam a singultu meo et clamoribus &#x201d;.</span>
	<span class="versiculo"><sup>57</sup> COPH. Appropinquasti in die, quando invocavi te,
dixisti: &#x201c; Ne timeas &#x201d;.</span>
	<span class="versiculo"><sup>58</sup> RES. Iudicasti, Domine, causam animae meae,
redemisti vitam meam.</span>
	<span class="versiculo"><sup>59</sup> RES. Vidisti, Domine, afflictionem meam;
iudica iudicium meum.</span>
	<span class="versiculo"><sup>60</sup> RES. Vidisti omnem furorem eorum, universas cogitationes eorum adversum me.</span>
	<span class="versiculo"><sup>61</sup> SIN. Audisti opprobrium eorum, Domine,
omnes cogitationes eorum adversum me.</span>
	<span class="versiculo"><sup>62</sup> SIN. Labia insurgentium mihi et meditationes eorum
adversum me tota die.</span>
	<span class="versiculo"><sup>63</sup> SIN. Sessionem eorum et resurrectionem eorum vide;
ego sum psalmus eorum.</span>
	<span class="versiculo"><sup>64</sup> THAU. Reddes eis vicem, Domine,
iuxta opera manuum suarum.</span>
	<span class="versiculo"><sup>65</sup> THAU. Dabis eis duritiam cordis,
exsecrationem tuam.</span>
	<span class="versiculo"><sup>66</sup> THAU. Persequeris in furore et conteres eos
sub caelis tuis, Domine.</span>
</div>
