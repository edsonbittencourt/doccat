<div>
    <span class="capitulo">90</span>
    <span class="versiculo"><sup>1</sup> <i>Precatio. Moysis viri Dei</i>
.
Domine, refugium factus es nobis
a generatione in generationem.</span>
    <span class="versiculo"><sup>2</sup> Priusquam montes nascerentur, aut gigneretur terra et orbis,
a saeculo et usque in saeculum tu es Deus.</span>
    <span class="versiculo"><sup>3</sup> Reducis hominem in pulverem;
et dixisti: &#x201c; Revertimini, filii hominum &#x201d;.</span>
    <span class="versiculo"><sup>4</sup> Quoniam mille anni ante oculos tuos
tamquam dies hesterna, quae praeteriit,
et custodia in nocte.</span>
    <span class="versiculo"><sup>5</sup> Auferes eos, somnium erunt:</span>
    <span class="versiculo"><sup>6</sup> mane sicut herba succrescens,
mane floret et crescit,
vespere decidit et arescit.</span>
    <span class="versiculo"><sup>7</sup> Quia defecimus in ira tua
et in furore tuo turbati sumus.</span>
    <span class="versiculo"><sup>8</sup> Posuisti iniquitates nostras in conspectu tuo,
occulta nostra in illuminatione vultus tui.</span>
    <span class="versiculo"><sup>9</sup> Quoniam omnes dies nostri evanuerunt in ira tua,
consumpsimus ut suspirium annos nostros.</span>
    <span class="versiculo"><sup>10</sup> Dies annorum nostrorum sunt septuaginta anni
aut in valentibus octoginta anni,
et maior pars eorum labor et dolor,
quoniam cito transeunt, et avolamus.</span>
    <span class="versiculo"><sup>11</sup> Quis novit potestatem irae tuae
et secundum timorem tuum indignationem tuam?</span>
    <span class="versiculo"><sup>12</sup> Dinumerare dies nostros sic doce nos, ut inducamus cor ad sapientiam.</span>
    <span class="versiculo"><sup>13</sup> Convertere, Domine, usquequo?
Et deprecabilis esto super servos tuos.</span>
    <span class="versiculo"><sup>14</sup> Reple nos mane misericordia tua,
et exsultabimus et delectabimur omnibus diebus nostris.</span>
    <span class="versiculo"><sup>15</sup> Laetifica nos pro diebus, quibus nos humiliasti,
pro annis, quibus vidimus mala.</span>
    <span class="versiculo"><sup>16</sup> Appareat servis tuis opus tuum,
et decor tuus filiis eorum.</span>
    <span class="versiculo"><sup>17</sup> Et sit splendor Domini Dei nostri super nos,
et opera manuum nostrarum confirma super nos
et opus manuum nostrarum confirma.</span>
</div>
