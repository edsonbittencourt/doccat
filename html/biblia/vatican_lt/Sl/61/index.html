<div>
	<span class="capitulo">61</span>
	<span class="versiculo"><sup>1</sup> <i>Magistro chori. Fidibus. David</i>
.</span>
	<span class="versiculo"><sup>2</sup> Exaudi, Deus, deprecationem meam,
intende orationi meae.</span>
	<span class="versiculo"><sup>3</sup> A finibus terrae ad te clamavi,
dum anxiaretur cor meum.
In petram inaccessam mihi deduc me!</span>
	<span class="versiculo"><sup>4</sup> Quia factus es spes mea,
turris fortitudinis a facie inimici.</span>
	<span class="versiculo"><sup>5</sup> Inhabitabo in tabernaculo tuo in saecula,
protegar in velamento alarum tuarum,</span>
	<span class="versiculo"><sup>6</sup> quoniam tu, Deus meus, exaudisti vota mea,
dedisti hereditatem timentium nomen tuum.</span>
	<span class="versiculo"><sup>7</sup> Dies super dies regis adicies,
annos eius usque in diem generationis et generationis.</span>
	<span class="versiculo"><sup>8</sup> Sedeat in aeternum in conspectu Dei;
misericordia et veritas servent eum.</span>
	<span class="versiculo"><sup>9</sup> Sic psalmum dicam nomini tuo in saeculum saeculi,
ut reddam vota mea de die in diem.</span>
</div>
