<div>
	<span class="capitulo">121</span>
	<span class="versiculo"><sup>1</sup> <i>Canticum ascensionum</i>
.
Levabo oculos meos in montes:
unde veniet auxilium mihi?</span>
	<span class="versiculo"><sup>2</sup> Auxilium meum a Domino,
qui fecit caelum et terram.</span>
	<span class="versiculo"><sup>3</sup> Non dabit in commotionem pedem tuum
neque dormitabit, qui custodit te.</span>
	<span class="versiculo"><sup>4</sup> Ecce non dormitabit neque dormiet,
qui custodit Israel.</span>
	<span class="versiculo"><sup>5</sup> Dominus custodit te,
Dominus umbraculum tuum
ad manum dexteram tuam.</span>
	<span class="versiculo"><sup>6</sup> Per diem sol non percutiet te,
neque luna per noctem.</span>
	<span class="versiculo"><sup>7</sup> Dominus custodiet te ab omni malo;
custodiet animam tuam Dominus.</span>
	<span class="versiculo"><sup>8</sup> Dominus custodiet introitum tuum et exitum tuum
ex hoc nunc et usque in saeculum.</span>
</div>
