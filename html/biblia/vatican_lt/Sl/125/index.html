<div>
	<span class="capitulo">125</span>
	<span class="versiculo"><sup>1</sup> <i>Canticum ascensionum</i>
.
Qui confidunt in Domino, sicut mons Sion:
non commovebitur, in aeternum manet.</span>
	<span class="versiculo"><sup>2</sup> Ierusalem, montes in circuitu eius,
et Dominus in circuitu populi sui
ex hoc nunc et usque in saeculum.</span>
	<span class="versiculo"><sup>3</sup> Quia non requiescet virga iniquitatis super sortem iustorum,
ut non extendant iusti ad iniquitatem manus suas.</span>
	<span class="versiculo"><sup>4</sup> Benefac, Domine, bonis
et rectis corde.</span>
	<span class="versiculo"><sup>5</sup> Declinantes autem per vias pravas
adducet Dominus cum operantibus iniquitatem.
Pax super Israel!</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
