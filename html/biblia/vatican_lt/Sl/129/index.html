<div>
    <span class="capitulo">129</span>
    <span class="versiculo"><sup>1</sup> <i>Canticum ascensionum</i>
.
Saepe expugnaverunt me a iuventute mea,
dicat nunc Israel,</span>
    <span class="versiculo"><sup>2</sup> saepe expugnaverunt me a iuventute mea,
etenim non potuerunt adversum me.</span>
    <span class="versiculo"><sup>3</sup> Supra dorsum meum araverunt aratores,
prolongaverunt sulcos suos.</span>
    <span class="versiculo"><sup>4</sup> Dominus autem iustus
concidit cervices peccatorum.</span>
    <span class="versiculo"><sup>5</sup> Confundantur et convertantur retrorsum
omnes, qui oderunt Sion.</span>
    <span class="versiculo"><sup>6</sup> Fiant sicut fenum tectorum,
quod, priusquam evellatur, exaruit;</span>
    <span class="versiculo"><sup>7</sup> de quo non implevit manum suam, qui metit,
et sinum suum, qui manipulos colligit.</span>
    <span class="versiculo"><sup>8</sup> Et non dixerunt, qui praeteribant:
&#x201c; Benedictio Domini super vos,
benedicimus vobis in nomine Domini &#x201d;.</span>
</div>
