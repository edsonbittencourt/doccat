<div>
	<span class="capitulo">48</span>
	<span class="versiculo"><sup>1</sup> <i>Canticum. PSALMUS. Filiorum Core</i>
.</span>
	<span class="versiculo"><sup>2</sup> Magnus Dominus et laudabilis nimis
in civitate Dei nostri.</span>
	<span class="versiculo"><sup>3</sup> Mons sanctus eius collis speciosus,
exsultatio universae terrae.
Mons Sion, extrema aquilonis,
civitas regis magni.</span>
	<span class="versiculo"><sup>4</sup> Deus in domibus eius notus
factus est ut refugium.</span>
	<span class="versiculo"><sup>5</sup> Quoniam ecce reges congregati sunt,
convenerunt in unum.</span>
	<span class="versiculo"><sup>6</sup> Ipsi cum viderunt, sic admirati sunt,
conturbati sunt, diffugerunt;</span>
	<span class="versiculo"><sup>7</sup> illic tremor apprehendit eos,
dolores ut parturientis.</span>
	<span class="versiculo"><sup>8</sup> In spiritu orientis
conteres naves Tharsis.</span>
	<span class="versiculo"><sup>9</sup> Sicut audivimus, sic vidimus
in civitate Domini virtutum,
in civitate Dei nostri;
Deus fundavit eam in aeternum.</span>
	<span class="versiculo"><sup>10</sup> Recogitamus, Deus, misericordiam tuam
in medio templi tui.</span>
	<span class="versiculo"><sup>11</sup> Secundum nomen tuum, Deus,
sic et laus tua in fines terrae;
iustitia plena est dextera tua.</span>
	<span class="versiculo"><sup>12</sup> Laetetur mons Sion, et exsultent filiae Iudae
propter iudicia tua.</span>
	<span class="versiculo"><sup>13</sup> Circumdate Sion et complectimini eam,
numerate turres eius.</span>
	<span class="versiculo"><sup>14</sup> Ponite corda vestra in virtute eius
et percurrite domos eius,
ut enarretis in progenie altera.</span>
	<span class="versiculo"><sup>15</sup> Quoniam hic est Deus, Deus noster
in aeternum et in saeculum saeculi;
ipse ducet nos in saecula.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
