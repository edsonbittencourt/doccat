<div>
	<span class="capitulo">43</span>
	<span class="versiculo"><sup>1</sup> Iudica me, Deus, et discerne causam meam de gente non sancta;
ab homine iniquo et doloso erue me.</span>
	<span class="versiculo"><sup>2</sup> Quia tu es Deus refugii mei;
quare me reppulisti,
et quare tristis incedo, dum affligit me inimicus?</span>
	<span class="versiculo"><sup>3</sup> Emitte lucem tuam et veritatem tuam;
ipsae me deducant et adducant
in montem sanctum tuum et in tabernacula tua.</span>
	<span class="versiculo"><sup>4</sup> Et introibo ad altare Dei,
ad Deum laetitiae exsultationis meae.
Confitebor tibi in cithara, Deus, Deus meus.</span>
	<span class="versiculo"><sup>5</sup> Quare tristis es, anima mea, et quare conturbaris in me?
Spera in Deo, quoniam adhuc confitebor illi,
salutare vultus mei et Deus meus.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
