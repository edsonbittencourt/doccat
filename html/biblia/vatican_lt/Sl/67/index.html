<div>
	<span class="capitulo">67</span>
	<span class="versiculo"><sup>1</sup> <i>Magistro chori. Fidibus. PSALMUS. Canticum</i>
.</span>
	<span class="versiculo"><sup>2</sup> Deus misereatur nostri et benedicat nobis;
illuminet vultum suum super nos,</span>
	<span class="versiculo"><sup>3</sup> ut cognoscatur in terra via tua,
in omnibus gentibus salutare tuum.</span>
	<span class="versiculo"><sup>4</sup> Confiteantur tibi populi, Deus;
confiteantur tibi populi omnes.</span>
	<span class="versiculo"><sup>5</sup> Laetentur et exsultent gentes,
quoniam iudicas populos in aequitate
et gentes in terra dirigis.</span>
	<span class="versiculo"><sup>6</sup> Confiteantur tibi populi, Deus;
confiteantur tibi populi omnes.</span>
	<span class="versiculo"><sup>7</sup> Terra dedit fructum suum;
benedicat nos Deus, Deus noster,</span>
	<span class="versiculo"><sup>8</sup> benedicat nos Deus,
et metuant eum omnes fines terrae.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
