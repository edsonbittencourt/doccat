<div>
	<span class="capitulo">41</span>
	<span class="versiculo"><sup>1</sup> <i>Magistro chori. PSALMUS. David</i>
.</span>
	<span class="versiculo"><sup>2</sup> Beatus, qui intellegit de egeno;
in die mala liberabit eum Dominus.</span>
	<span class="versiculo"><sup>3</sup> Dominus servabit eum et vivificabit eum
et beatum faciet eum in terra
et non tradet eum in animam inimicorum eius.</span>
	<span class="versiculo"><sup>4</sup> Dominus opem feret illi super lectum doloris eius;
universum stratum eius versabis in infirmitate eius.</span>
	<span class="versiculo"><sup>5</sup> Ego dixi: &#x201c; Domine, miserere mei;
sana animam meam, quia peccavi tibi &#x201d;.</span>
	<span class="versiculo"><sup>6</sup> Inimici mei dixerunt mala mihi:
&#x201c; Quando morietur, et peribit nomen eius? &#x201d;.</span>
	<span class="versiculo"><sup>7</sup> Et si ingrediebatur, ut visitaret, vana loquebatur;
cor eius congregabat iniquitatem sibi,
egrediebatur foras et detrahebat.</span>
	<span class="versiculo"><sup>8</sup> Simul adversum me susurrabant omnes inimici mei;
adversum me cogitabant mala mihi:</span>
	<span class="versiculo"><sup>9</sup> &#x201c; Maleficium effusum est in eo;
et, qui decumbit, non adiciet ut resurgat &#x201d;.</span>
	<span class="versiculo"><sup>10</sup> Sed et homo pacis meae, in quo speravi,
qui edebat panem meum, levavit contra me calcaneum.</span>
	<span class="versiculo"><sup>11</sup> Tu autem, Domine, miserere mei
et resuscita me, et retribuam eis.</span>
	<span class="versiculo"><sup>12</sup> In hoc cognovi quoniam voluisti me,
quia non gaudebit inimicus meus super me;</span>
	<span class="versiculo"><sup>13</sup> me autem propter innocentiam suscepisti
et statuisti me in conspectu tuo in aeternum.</span>
	<span class="versiculo"><sup>14</sup> Benedictus Dominus, Deus Israel,
a saeculo et usque in saeculum. Fiat, fiat.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
