<div>
    <span class="capitulo">113</span>
    <span class="versiculo"><sup>1</sup> <i>ALLELUIA</i>
.
Laudate, pueri Domini,
laudate nomen Domini.</span>
    <span class="versiculo"><sup>2</sup> Sit nomen Domini benedictum
ex hoc nunc et usque in saeculum.</span>
    <span class="versiculo"><sup>3</sup> A solis ortu usque ad occasum
laudabile nomen Domini.</span>
    <span class="versiculo"><sup>4</sup> Excelsus super omnes gentes Dominus,
super caelos gloria eius.</span>
    <span class="versiculo"><sup>5</sup> Quis sicut Dominus Deus noster,
qui in altis habitat</span>
    <span class="versiculo"><sup>6</sup> et se inclinat, ut respiciat
in caelum et in terram?</span>
    <span class="versiculo"><sup>7</sup> Suscitans de terra inopem,
de stercore erigens pauperem,</span>
    <span class="versiculo"><sup>8</sup> ut collocet eum cum principibus,
cum principibus populi sui.</span>
    <span class="versiculo"><sup>9</sup> Qui habitare facit sterilem in domo,
matrem filiorum laetantem.</span>
</div>
