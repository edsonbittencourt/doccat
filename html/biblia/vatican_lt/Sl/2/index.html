<div>
	<span class="capitulo">2</span>
	<span class="versiculo"><sup>1</sup> Quare fremuerunt gentes,
et populi meditati sunt inania?</span>
	<span class="versiculo"><sup>2</sup> Astiterunt reges terrae,
et principes convenerunt in unum
adversus Dominum et adversus christum eius:</span>
	<span class="versiculo"><sup>3</sup> &#x201c; Dirumpamus vincula eorum
et proiciamus a nobis iugum ipsorum! &#x201d;.</span>
	<span class="versiculo"><sup>4</sup> Qui habitat in caelis, irridebit eos,
Dominus subsannabit eos.</span>
	<span class="versiculo"><sup>5</sup> Tunc loquetur ad eos in ira sua
et in furore suo conturbabit eos:</span>
	<span class="versiculo"><sup>6</sup> &#x201c; Ego autem constitui regem meum super Sion, montem sanctum meum! &#x201d;.</span>
	<span class="versiculo"><sup>7</sup> Praedicabo decretum eius.
Dominus dixit ad me: &#x201c; Filius meus es tu;
ego hodie genui te.</span>
	<span class="versiculo"><sup>8</sup> Postula a me, et dabo tibi gentes hereditatem tuam
et possessionem tuam terminos terrae.</span>
	<span class="versiculo"><sup>9</sup> Reges eos in virga ferrea
et tamquam vas figuli confringes eos &#x201d;.</span>
	<span class="versiculo"><sup>10</sup> Et nunc, reges, intellegite;
erudimini, qui iudicatis terram.</span>
	<span class="versiculo"><sup>11</sup> Servite Domino in timore
et exsultate ei cum tremore.</span>
	<span class="versiculo"><sup>12</sup> Apprehendite disciplinam, ne quando irascatur,
et pereatis de via,
cum exarserit in brevi ira eius.
Beati omnes, qui confidunt in eo.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
