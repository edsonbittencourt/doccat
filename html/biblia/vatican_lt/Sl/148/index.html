<div>
	<span class="capitulo">148</span>
	<span class="versiculo"><sup>1</sup> <i>ALLELUIA</i>
.
Laudate Dominum de caelis,
laudate eum in excelsis.</span>
	<span class="versiculo"><sup>2</sup> Laudate eum, omnes angeli eius,
laudate eum, omnes virtutes eius.</span>
	<span class="versiculo"><sup>3</sup> Laudate eum, sol et luna,
laudate eum, omnes stellae lucentes.</span>
	<span class="versiculo"><sup>4</sup> Laudate eum, caeli caelorum
et aquae omnes, quae super caelos sunt. -</span>
	<span class="versiculo"><sup>5</sup> Laudent nomen Domini,
quia ipse mandavit, et creata sunt;</span>
	<span class="versiculo"><sup>6</sup> statuit ea in aeternum et in saeculum saeculi;
praeceptum posuit, et non praeteribit.</span>
	<span class="versiculo"><sup>7</sup> Laudate Dominum de terra,
dracones et omnes abyssi,</span>
	<span class="versiculo"><sup>8</sup> ignis, grando, nix, fumus,
spiritus procellarum, qui facit verbum eius,</span>
	<span class="versiculo"><sup>9</sup> montes et omnes colles,
ligna fructifera et omnes cedri,</span>
	<span class="versiculo"><sup>10</sup> bestiae et universa pecora,
serpentes et volucres pennatae.</span>
	<span class="versiculo"><sup>11</sup> Reges terrae et omnes populi,
principes et omnes iudices terrae,</span>
	<span class="versiculo"><sup>12</sup> iuvenes et virgines,
senes cum iunioribus</span>
	<span class="versiculo"><sup>13</sup> laudent nomen Domini,
quia exaltatum est nomen eius solius.
Magnificentia eius super caelum et terram,</span>
	<span class="versiculo"><sup>14</sup> et exaltavit cornu populi sui.
Hymnus omnibus sanctis eius,
filiis Israel, populo, qui propinquus est ei. ALLELUIA.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
