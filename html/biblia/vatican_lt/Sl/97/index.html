<div>
	<span class="capitulo">97</span>
	<span class="versiculo"><sup>1</sup> Dominus regnavit! Exsultet terra,
laetentur insulae multae.</span>
	<span class="versiculo"><sup>2</sup> Nubes et caligo in circuitu eius,
iustitia et iudicium firmamentum sedis eius.</span>
	<span class="versiculo"><sup>3</sup> Ignis ante ipsum praecedet
et inflammabit in circuitu inimicos eius.</span>
	<span class="versiculo"><sup>4</sup> Illustrarunt fulgura eius orbem terrae:
vidit et contremuit terra.</span>
	<span class="versiculo"><sup>5</sup> Montes sicut cera fluxerunt a facie Domini,
a facie Domini omnis terra.</span>
	<span class="versiculo"><sup>6</sup> Annuntiaverunt caeli iustitiam eius,
et viderunt omnes populi gloriam eius.</span>
	<span class="versiculo"><sup>7</sup> Confundantur omnes, qui adorant sculptilia,
et qui gloriantur in simulacris suis.
Adorate eum, omnes angeli eius.</span>
	<span class="versiculo"><sup>8</sup> Audivit et laetata est Sion,
et exsultaverunt filiae Iudae
propter iudicia tua, Domine.</span>
	<span class="versiculo"><sup>9</sup> Quoniam tu Dominus, Altissimus super omnem terram,
nimis exaltatus es super omnes deos.</span>
	<span class="versiculo"><sup>10</sup> Qui diligitis Dominum, odite malum;
custodit ipse animas sanctorum suorum,
de manu peccatoris liberabit eos.</span>
	<span class="versiculo"><sup>11</sup> Lux orta est iusto,
et rectis corde laetitia.</span>
	<span class="versiculo"><sup>12</sup> Laetamini, iusti, in Domino
et confitemini memoriae sanctitatis eius.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
