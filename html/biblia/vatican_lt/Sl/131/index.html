<div>
	<span class="capitulo">131</span>
	<span class="versiculo"><sup>1</sup> <i>Canticum ascensionum. David</i>
.
Domine, non est exaltatum cor meum,
neque elati sunt oculi mei,
neque ambulavi in magnis
neque in mirabilibus super me.</span>
	<span class="versiculo"><sup>2</sup> Vere pacatam et quietam
feci animam meam;
sicut ablactatus in sinu matris suae,
sicut ablactatus, ita in me est anima mea.</span>
	<span class="versiculo"><sup>3</sup> Speret Israel in Domino
ex hoc nunc et usque in saeculum.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
