<div>
	<span class="capitulo">1</span>
	<span class="versiculo"><sup>1</sup> Beatus vir, qui non abiit in consilio impiorum
et in via peccatorum non stetit
et in conventu derisorum non sedit,</span>
	<span class="versiculo"><sup>2</sup> sed in lege Domini voluntas eius,
et in lege eius meditatur die ac nocte.</span>
	<span class="versiculo"><sup>3</sup> Et erit tamquam lignum plantatum secus decursus aquarum,
quod fructum suum dabit in tempore suo;
et folium eius non defluet,
et omnia, quaecumque faciet, prosperabuntur.</span>
	<span class="versiculo"><sup>4</sup> Non sic impii, non sic,
sed tamquam pulvis, quem proicit ventus.</span>
	<span class="versiculo"><sup>5</sup> Ideo non consurgent impii in iudicio,
neque peccatores in concilio iustorum.</span>
	<span class="versiculo"><sup>6</sup> Quoniam novit Dominus viam iustorum,
et iter impiorum peribit.</span>
</div>
