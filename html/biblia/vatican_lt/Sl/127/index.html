<div>
	<span class="capitulo">127</span>
	<span class="versiculo"><sup>1</sup> <i>Canticum ascensionum. Salomonis</i>
.
Nisi Dominus aedificaverit domum,
in vanum laborant, qui aedificant eam.
Nisi Dominus custodierit civitatem,
frustra vigilat, qui custodit eam.</span>
	<span class="versiculo"><sup>2</sup> Vanum est vobis ante lucem surgere et sero quiescere,
qui manducatis panem laboris,
quia dabit dilectis suis somnum.</span>
	<span class="versiculo"><sup>3</sup> Ecce hereditas Domini filii,
merces fructus ventris.</span>
	<span class="versiculo"><sup>4</sup> Sicut sagittae in manu potentis,
ita filii iuventutis.</span>
	<span class="versiculo"><sup>5</sup> Beatus vir, qui implevit pharetram suam ex ipsis:
non confundetur, cum loquetur inimicis suis in porta.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
