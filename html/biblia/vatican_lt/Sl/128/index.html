<div>
	<span class="capitulo">128</span>
	<span class="versiculo"><sup>1</sup> <i>Canticum ascensionum</i>
.
Beatus omnis, qui timet Dominum,
qui ambulat in viis eius.</span>
	<span class="versiculo"><sup>2</sup> Labores manuum tuarum manducabis,
beatus es, et bene tibi erit.</span>
	<span class="versiculo"><sup>3</sup> Uxor tua sicut vitis fructifera
in lateribus domus tuae;
filii tui sicut novellae olivarum
in circuitu mensae tuae.</span>
	<span class="versiculo"><sup>4</sup> Ecce sic benedicetur homo,
qui timet Dominum.</span>
	<span class="versiculo"><sup>5</sup> Benedicat tibi Dominus ex Sion,
et videas bona Ierusalem
omnibus diebus vitae tuae;</span>
	<span class="versiculo"><sup>6</sup> et videas filios filiorum tuorum.
Pax super Israel!</span>
</div>
