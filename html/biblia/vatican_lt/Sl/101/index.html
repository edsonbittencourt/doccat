<div>
	<span class="capitulo">101</span>
	<span class="versiculo"><sup>1</sup> <i>David. PSALMUS</i>
.
Misericordiam et iudicium cantabo;
tibi, Domine, psallam.</span>
	<span class="versiculo"><sup>2</sup> Intellegam in via immaculata;
quando venies ad me?
Perambulabo in innocentia cordis mei,
in medio domus meae.</span>
	<span class="versiculo"><sup>3</sup> Non proponam ante oculos meos rem iniustam;
facientem praevaricationes odio habebo,
non adhaerebit mihi.</span>
	<span class="versiculo"><sup>4</sup> Cor pravum recedet a me,
malignum non cognoscam.</span>
	<span class="versiculo"><sup>5</sup> Detrahentem secreto proximo suo,
hunc cessare faciam;
superbum oculo et inflatum corde,
hunc non sustinebo.</span>
	<span class="versiculo"><sup>6</sup> Oculi mei ad fideles terrae, ut sedeant mecum;
qui ambulat in via immaculata, hic mihi ministrabit.</span>
	<span class="versiculo"><sup>7</sup> Non habitabit in medio domus meae, qui facit superbiam;
qui loquitur iniqua, non stabit in conspectu oculorum meorum.</span>
	<span class="versiculo"><sup>8</sup> In matutino cessare faciam omnes peccatores terrae,
ut disperdam de civitate Domini omnes operantes iniquitatem.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
