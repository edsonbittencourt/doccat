<div>
	<span class="capitulo">112</span>
	<span class="versiculo"><sup>1</sup> <i>ALLELUIA</i>
.
ALEPH. Beatus vir, qui timet Dominum,
BETH. in mandatis eius cupit nimis.</span>
	<span class="versiculo"><sup>2</sup> GHIMEL. Potens in terra erit semen eius,
DALETH. generatio rectorum benedicetur.</span>
	<span class="versiculo"><sup>3</sup> HE. Gloria et divitiae in domo eius,
VAU. et iustitia eius manet in saeculum saeculi.</span>
	<span class="versiculo"><sup>4</sup> ZAIN. Exortum est in tenebris lumen rectis,
HETH. misericors et miserator et iustus.</span>
	<span class="versiculo"><sup>5</sup> TETH. Iucundus homo, qui miseretur et commodat,
IOD. disponet res suas in iudicio,</span>
	<span class="versiculo"><sup>6</sup> CAPH. quia in aeternum non commovebitur.
LAMED. In memoria aeterna erit iustus,</span>
	<span class="versiculo"><sup>7</sup> MEM. ab auditione mala non timebit.
NUN. Paratum cor eius, sperans in Domino,</span>
	<span class="versiculo"><sup>8</sup> SAMECH. confirmatum est cor eius, non timebit,
AIN. donec despiciat inimicos suos.</span>
	<span class="versiculo"><sup>9</sup> PHE. Distribuit, dedit pauperibus;
SADE. iustitia eius manet in saeculum saeculi,
COPH. cornu eius exaltabitur in gloria.</span>
	<span class="versiculo"><sup>10</sup> RES. Peccator videbit et irascetur,
SIN. dentibus suis fremet et tabescet.
TAU. Desiderium peccatorum peribit.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
