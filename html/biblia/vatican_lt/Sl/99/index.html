<div>
	<span class="capitulo">99</span>
	<span class="versiculo"><sup>1</sup> Dominus regnavit! Commoveantur populi
sedet super cherubim, moveatur terra.</span>
	<span class="versiculo"><sup>2</sup> Dominus in Sion magnus
et excelsus super omnes populos.</span>
	<span class="versiculo"><sup>3</sup> Confiteantur nomini tuo magno et terribili,
quoniam sanctum est.</span>
	<span class="versiculo"><sup>4</sup> Rex potens iudicium diligit:
tu statuisti, quae recta sunt,
iudicium et iustitiam in Iacob tu fecisti.</span>
	<span class="versiculo"><sup>5</sup> Exaltate Dominum Deum nostrum
et adorate ad scabellum pedum eius,
quoniam sanctus est.</span>
	<span class="versiculo"><sup>6</sup> Moyses et Aaron in sacerdotibus eius,
et Samuel inter eos, qui invocant nomen eius.
Invocabant Dominum, et ipse exaudiebat eos,</span>
	<span class="versiculo"><sup>7</sup> in columna nubis loquebatur ad eos.
Custodiebant testimonia eius
et praeceptum, quod dedit illis.</span>
	<span class="versiculo"><sup>8</sup> Domine Deus noster, tu exaudiebas eos;
Deus, tu propitius fuisti eis,
ulciscens autem adinventiones eorum.</span>
	<span class="versiculo"><sup>9</sup> Exaltate Dominum Deum nostrum
et adorate ad montem sanctum eius,
quoniam sanctus Dominus Deus noster.</span>
</div>
