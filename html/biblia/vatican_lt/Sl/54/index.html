<div>
	<span class="capitulo">54</span>
	<span class="versiculo"><sup>1</sup> <i>Magistro chori. Fidibus. Maskil. David</i>
,</span>
	<span class="versiculo"><sup>2</sup> postquam Ziphaei ad Saul venerunt dicentes:
&quot; Ecce David apud nos abditus latet &quot;.</span>
	<span class="versiculo"><sup>3</sup> Deus, in nomine tuo salvum me fac
et in virtute tua iudica me.</span>
	<span class="versiculo"><sup>4</sup> Deus, exaudi orationem meam,
auribus percipe verba oris mei!</span>
	<span class="versiculo"><sup>5</sup> Quoniam superbi insurrexerunt adversum me,
et fortes quaesierunt animam meam
et non proposuerunt Deum ante conspectum suum.</span>
	<span class="versiculo"><sup>6</sup> Ecce enim Deus adiuvat me,
et Dominus susceptor est animae meae.</span>
	<span class="versiculo"><sup>7</sup> Converte mala super inimicos meos et in veritate tua disperde illos.</span>
	<span class="versiculo"><sup>8</sup> Voluntarie sacrificabo tibi,
confitebor nomini tuo, Domine, quoniam bonum est;</span>
	<span class="versiculo"><sup>9</sup> quoniam ex omni tribulatione eripuit me,
et super inimicos meos despexit oculus meus.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
