<div>
	<span class="capitulo">11</span>
	<span class="versiculo"><sup>1</sup> <i>Magistro chori. David</i>
.
In Domino confido, quomodo dicitis animae meae:
&#x201c; Transmigra in montem sicut passer!</span>
	<span class="versiculo"><sup>2</sup> Quoniam ecce peccatores intenderunt arcum,
paraverunt sagittas suas super nervum,
ut sagittent in obscuro rectos corde.</span>
	<span class="versiculo"><sup>3</sup> Quando fundamenta evertuntur,
iustus quid faciat? &#x201d;.</span>
	<span class="versiculo"><sup>4</sup> Dominus in templo sancto suo,
Dominus, in caelo sedes eius.
Oculi eius in pauperem respiciunt,
palpebrae eius interrogant filios hominum.</span>
	<span class="versiculo"><sup>5</sup> Dominus interrogat iustum et impium;
qui autem diligit iniquitatem, odit anima eius.</span>
	<span class="versiculo"><sup>6</sup> Pluet super peccatores carbones ignis et sulphur;
et spiritus procellarum pars calicis eorum.</span>
	<span class="versiculo"><sup>7</sup> Quoniam iustus Dominus et iustitias dilexit,
recti videbunt vultum eius.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
