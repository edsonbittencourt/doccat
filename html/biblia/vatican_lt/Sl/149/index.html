<div>
	<span class="capitulo">149</span>
	<span class="versiculo"><sup>1</sup> <i>ALLELUIA</i>
.
Cantate Domino canticum novum;
laus eius in ecclesia sanctorum.</span>
	<span class="versiculo"><sup>2</sup> Laetetur Israel in eo, qui fecit eum,
et filii Sion exsultent in rege suo.</span>
	<span class="versiculo"><sup>3</sup> Laudent nomen eius in choro,
in tympano et cithara psallant ei,</span>
	<span class="versiculo"><sup>4</sup> quia beneplacitum est Domino in populo suo,
et honorabit mansuetos in salute.</span>
	<span class="versiculo"><sup>5</sup> Iubilent sancti in gloria,
laetentur in cubilibus suis.</span>
	<span class="versiculo"><sup>6</sup> Exaltationes Dei in gutture eorum,
et gladii ancipites in manibus eorum,</span>
	<span class="versiculo"><sup>7</sup> ad faciendam vindictam in nationibus,
castigationes in populis,</span>
	<span class="versiculo"><sup>8</sup> ad alligandos reges eorum in compedibus
et nobiles eorum in manicis ferreis,</span>
	<span class="versiculo"><sup>9</sup> ad faciendum in eis iudicium conscriptum.
Gloria haec est omnibus sanctis eius. ALLELUIA.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
