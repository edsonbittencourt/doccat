<div>
	<span class="capitulo">124</span>
	<span class="versiculo"><sup>1</sup> <i>Canticum ascensionum. David</i>
.
Nisi quia Dominus erat in nobis,
dicat nunc Israel,</span>
	<span class="versiculo"><sup>2</sup> nisi quia Dominus erat in nobis,
cum exsurgerent homines in nos:</span>
	<span class="versiculo"><sup>3</sup> forte vivos deglutissent nos,
cum irasceretur furor eorum in nos.</span>
	<span class="versiculo"><sup>4</sup> Forsitan aqua absorbuisset nos,
torrens pertransisset animam nostram;</span>
	<span class="versiculo"><sup>5</sup> forsitan pertransissent animam nostram
aquae intumescentes.</span>
	<span class="versiculo"><sup>6</sup> Benedictus Dominus,
qui non dedit nos in direptionem dentibus eorum.</span>
	<span class="versiculo"><sup>7</sup> Anima nostra sicut passer erepta est
de laqueo venantium:
laqueus contritus est,
et nos erepti sumus.</span>
	<span class="versiculo"><sup>8</sup> Adiutorium nostrum in nomine Domini,
qui fecit caelum et terram.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
