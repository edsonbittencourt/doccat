<div>
	<span class="capitulo">95</span>
	<span class="versiculo"><sup>1</sup> Venite, exsultemus Domino;
iubilemus Deo salutari nostro.</span>
	<span class="versiculo"><sup>2</sup> Praeoccupemus faciem eius in confessione
et in psalmis iubilemus ei.</span>
	<span class="versiculo"><sup>3</sup> Quoniam Deus magnus Dominus,
et rex magnus super omnes deos.</span>
	<span class="versiculo"><sup>4</sup> Quia in manu eius sunt profunda terrae,
et altitudines montium ipsius sunt.</span>
	<span class="versiculo"><sup>5</sup> Quoniam ipsius est mare, et ipse fecit illud,
et siccam manus eius formaverunt.</span>
	<span class="versiculo"><sup>6</sup> Venite, adoremus et procidamus
et genua flectamus ante Dominum, qui fecit nos,</span>
	<span class="versiculo"><sup>7</sup> quia ipse est Deus noster,
et nos populus pascuae eius et oves manus eius.</span>
	<span class="versiculo"><sup>8</sup> Utinam hodie vocem eius audiatis:
&#x201c; Nolite obdurare corda vestra,</span>
	<span class="versiculo"><sup>9</sup> sicut in Meriba, secundum diem Massa in deserto,
ubi tentaverunt me patres vestri:
probaverunt me, etsi viderunt opera mea.</span>
	<span class="versiculo"><sup>10</sup> Quadraginta annis taeduit me generationis illius
et dixi: Populus errantium corde sunt isti.</span>
	<span class="versiculo"><sup>11</sup> Et ipsi non cognoverunt vias meas;
ideo iuravi in ira mea:
Non introibunt in requiem meam &#x201d;.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
