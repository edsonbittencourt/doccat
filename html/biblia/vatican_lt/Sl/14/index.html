<div>
    <span class="capitulo">14</span>
    <span class="versiculo"><sup>1</sup> <i>Magistro chori. David</i>
.
Dixit insipiens in corde suo: &#x201c; Non est Deus &#x201d;.
Corrupti sunt et abominationes operati sunt;
non est qui faciat bonum.</span>
    <span class="versiculo"><sup>2</sup> Dominus de caelo prospexit super filios hominum,
ut videret si est intellegens aut requirens Deum.</span>
    <span class="versiculo"><sup>3</sup> Omnes declinaverunt, simul corrupti sunt;
non est qui faciat bonum, non est usque ad unum.</span>
    <span class="versiculo"><sup>4</sup> Nonne scient omnes, qui operantur iniquitatem,
qui devorant plebem meam sicut escam panis?
Dominum non invocaverunt;</span>
    <span class="versiculo"><sup>5</sup> illic trepidaverunt timore,
quoniam Deus cum generatione iusta est.</span>
    <span class="versiculo"><sup>6</sup> Vos consilium inopis confundetis,
Dominus autem spes eius est.</span>
    <span class="versiculo"><sup>7</sup> Quis dabit ex Sion salutare Israel?
Cum converterit Dominus captivitatem plebis suae,
exsultabit Iacob, et laetabitur Israel.</span>
</div>
