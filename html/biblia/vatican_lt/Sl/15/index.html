<div>
	<span class="capitulo">15</span>
	<span class="versiculo"><sup>1</sup> <i>PSALMUS. David</i>
.
Domine, quis habitabit in tabernaculo tuo?
Quis requiescet in monte sancto tuo?</span>
	<span class="versiculo"><sup>2</sup> Qui ingreditur sine macula et operatur iustitiam,
qui loquitur veritatem in corde suo,</span>
	<span class="versiculo"><sup>3</sup> qui non egit dolum in lingua sua
nec fecit proximo suo malum
et opprobrium non intulit proximo suo.</span>
	<span class="versiculo"><sup>4</sup> Ad nihilum reputatus est in conspectu eius malignus,
timentes autem Dominum glorificat.
Qui iuravit in detrimentum suum et non mutat,</span>
	<span class="versiculo"><sup>5</sup> qui pecuniam suam non dedit ad usuram
et munera super innocentem non accepit.
Qui facit haec, non movebitur in aeternum.</span>
</div>
