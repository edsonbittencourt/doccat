<div>
	<span class="capitulo">32</span>
	<span class="versiculo"><sup>1</sup> <i>David. Maskil</i>
.
Beatus, cui remissa est iniquitas,
et obtectum est peccatum.</span>
	<span class="versiculo"><sup>2</sup> Beatus vir, cui non imputavit Dominus delictum,
nec est in spiritu eius dolus.</span>
	<span class="versiculo"><sup>3</sup> Quoniam tacui, inveteraverunt ossa mea,
dum rugirem tota die.</span>
	<span class="versiculo"><sup>4</sup> Quoniam die ac nocte gravata est super me manus tua,
immutatus est vigor meus in ardoribus aestatis.</span>
	<span class="versiculo"><sup>5</sup> Peccatum meum cognitum tibi feci
et delictum meum non abscondi.
Dixi: &#x201c; Confitebor adversum me iniquitatem meam Domino &#x201d;.
Et tu remisisti impietatem peccati mei.</span>
	<span class="versiculo"><sup>6</sup> Propter hoc orabit ad te omnis sanctus in tempore opportuno.
Et in diluvio aquarum multarum
ad eum non approximabunt.</span>
	<span class="versiculo"><sup>7</sup> Tu es refugium meum, a tribulatione conservabis me;
exsultationibus salutis circumdabis me.</span>
	<span class="versiculo"><sup>8</sup> Intellectum tibi dabo et instruam te in via, qua gradieris;
firmabo super te oculos meos.</span>
	<span class="versiculo"><sup>9</sup> Nolite fieri sicut equus et mulus,
quibus non est intellectus;
in camo et freno si accedis ad constringendum,
non approximant ad te.</span>
	<span class="versiculo"><sup>10</sup> Multi dolores impii,
sperantem autem in Domino misericordia circumdabit.</span>
	<span class="versiculo"><sup>11</sup> Laetamini in Domino et exsultate, iusti;
et gloriamini, omnes recti corde.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
