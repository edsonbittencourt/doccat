<div>
	<span class="capitulo">122</span>
	<span class="versiculo"><sup>1</sup> <i>Canticum ascensionum. David</i>
.
Laetatus sum in eo, quod dixerunt mihi:
&#x201c; In domum Domini ibimus &#x201d;.</span>
	<span class="versiculo"><sup>2</sup> Stantes iam sunt pedes nostri
in portis tuis, Ierusalem.</span>
	<span class="versiculo"><sup>3</sup> Ierusalem, quae aedificata est ut civitas,
sibi compacta in idipsum.</span>
	<span class="versiculo"><sup>4</sup> Illuc enim ascenderunt tribus, tribus Domini,
testimonium Israel, ad confitendum nomini Domini.</span>
	<span class="versiculo"><sup>5</sup> Quia illic sederunt sedes ad iudicium,
sedes domus David.</span>
	<span class="versiculo"><sup>6</sup> Rogate, quae ad pacem sunt Ierusalem:
&#x201c; Securi sint diligentes te!</span>
	<span class="versiculo"><sup>7</sup> Fiat pax in muris tuis,
et securitas in turribus tuis! &#x201d;.</span>
	<span class="versiculo"><sup>8</sup> Propter fratres meos et proximos meos
loquar: &#x201c; Pax in te! &#x201d;.</span>
	<span class="versiculo"><sup>9</sup> Propter domum Domini Dei nostri
exquiram bona tibi.</span>
</div>
