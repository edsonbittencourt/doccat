<div>
	<span class="capitulo">137</span>
	<span class="versiculo"><sup>1</sup> Super flumina Babylonis,
illic sedimus et flevimus,
cum recordaremur Sion.</span>
	<span class="versiculo"><sup>2</sup> In salicibus in medio eius
suspendimus citharas nostras.</span>
	<span class="versiculo"><sup>3</sup> Quia illic rogaverunt nos,
qui captivos duxerunt nos,
verba cantionum,
et, qui affligebant nos, laetitiam:
&#x201c; Cantate nobis de canticis Sion &#x201d;.</span>
	<span class="versiculo"><sup>4</sup> Quomodo cantabimus canticum Domini
in terra aliena?</span>
	<span class="versiculo"><sup>5</sup> Si oblitus fuero tui, Ierusalem,
oblivioni detur dextera mea;</span>
	<span class="versiculo"><sup>6</sup> adhaereat lingua mea faucibus meis,
si non meminero tui,
si non praeposuero Ierusalem
in capite laetitiae meae.</span>
	<span class="versiculo"><sup>7</sup> Memor esto, Domine, adversus filios Edom
diei Ierusalem;
qui dicebant: &#x201c; Exinanite, exinanite
usque ad fundamentum in ea &#x201d;.</span>
	<span class="versiculo"><sup>8</sup> Filia Babylonis devastans,
beatus, qui retribuet tibi retributionem tuam,
quam retribuisti nobis;</span>
	<span class="versiculo"><sup>9</sup> beatus, qui tenebit
et allidet parvulos tuos ad petram.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
