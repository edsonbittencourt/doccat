<div>
	<span class="capitulo">111</span>
	<span class="versiculo"><sup>1</sup> <i>ALLELUIA</i>
.
ALEPH. Confitebor Domino in toto corde meo,
BETH. in consilio iustorum et congregatione.</span>
	<span class="versiculo"><sup>2</sup> GHIMEL. Magna opera Domini,
DALETH. exquirenda omnibus, qui cupiunt ea.</span>
	<span class="versiculo"><sup>3</sup> HE. Decor et magnificentia opus eius,
VAU. et iustitia eius manet in saeculum saeculi.</span>
	<span class="versiculo"><sup>4</sup> ZAIN. Memoriam fecit mirabilium suorum,
HETH. misericors et miserator Dominus.</span>
	<span class="versiculo"><sup>5</sup> TETH. Escam dedit timentibus se;
IOD. memor erit in saeculum testamenti sui.</span>
	<span class="versiculo"><sup>6</sup> CAPH. Virtutem operum suorum annuntiavit populo suo,
LAMED. ut det illis hereditatem gentium;</span>
	<span class="versiculo"><sup>7</sup> MEM. opera manuum eius veritas et iudicium.
NUN. Fidelia omnia mandata eius,</span>
	<span class="versiculo"><sup>8</sup> SAMECH. confirmata in saeculum saeculi,
AIN. facta in veritate et aequitate.</span>
	<span class="versiculo"><sup>9</sup> PHE. Redemptionem misit populo suo,
SADE. mandavit in aeternum testamentum suum.
COPH. Sanctum et terribile nomen eius.</span>
	<span class="versiculo"><sup>10</sup> RES. Initium sapientiae timor Domini,
SIN. intellectus bonus omnibus facientibus ea;
TAU. laudatio eius manet in saeculum saeculi.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
