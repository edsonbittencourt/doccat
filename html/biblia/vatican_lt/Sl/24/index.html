<div>
	<span class="capitulo">24</span>
	<span class="versiculo"><sup>1</sup> <i>David. PSALMUS</i>
.
Domini est terra, et plenitudo eius,
orbis terrarum, et qui habitant in eo.</span>
	<span class="versiculo"><sup>2</sup> Quia ipse super maria fundavit eum
et super flumina firmavit eum. -</span>
	<span class="versiculo"><sup>3</sup> Quis ascendet in montem Domini,
aut quis stabit in loco sancto eius?</span>
	<span class="versiculo"><sup>4</sup> Innocens manibus et mundo corde,
qui non levavit ad vana animam suam
nec iuravit in dolum.</span>
	<span class="versiculo"><sup>5</sup> Hic accipiet benedictionem a Domino
et iustificationem a Deo salutari suo.</span>
	<span class="versiculo"><sup>6</sup> Haec est generatio quaerentium eum,
quaerentium faciem Dei Iacob.</span>
	<span class="versiculo"><sup>7</sup> Attollite, portae, capita vestra,
et elevamini, portae aeternales,
et introibit rex gloriae.</span>
	<span class="versiculo"><sup>8</sup> Quis est iste rex gloriae?
Dominus fortis et potens,
Dominus potens in proelio.</span>
	<span class="versiculo"><sup>9</sup> Attollite, portae, capita vestra,
et elevamini, portae aeternales,
et introibit rex gloriae.</span>
	<span class="versiculo"><sup>10</sup> Quis est iste rex gloriae?
Dominus virtutum ipse est rex gloriae.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
