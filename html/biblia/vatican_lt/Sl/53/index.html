<div>
	<span class="capitulo">53</span>
	<span class="versiculo"><sup>1</sup> <i>Magistro chori. Secundum &quot; Mahalat &quot;. Maskil. David</i>
.
Dixit insipiens in corde suo: &#x201c; Non est Deus &#x201d;.</span>
	<span class="versiculo"><sup>2</sup> Corrupti sunt et abominationes operati sunt;
non est qui faciat bonum.</span>
	<span class="versiculo"><sup>3</sup> Deus de caelo prospexit super filios hominum,
ut videat si est intellegens, aut requirens Deum.</span>
	<span class="versiculo"><sup>4</sup> Omnes declinaverunt, simul corrupti sunt;
non est qui faciat bonum, non est usque ad unum.</span>
	<span class="versiculo"><sup>5</sup> Nonne scient omnes, qui operantur iniquitatem,
qui devorant plebem meam ut cibum panis?
Deum non invocaverunt;</span>
	<span class="versiculo"><sup>6</sup> illic trepidaverunt timore, et non erat timor.
Quoniam Deus dissipavit ossa eorum, qui te obsidebant,
confusi sunt, quoniam Deus sprevit eos. -</span>
	<span class="versiculo"><sup>7</sup> Quis dabit ex Sion salutare Israel?
Cum converterit Deus captivitatem plebis suae,
exsultabit Iacob, et laetabitur Israel.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
