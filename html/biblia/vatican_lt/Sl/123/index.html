<div>
	<span class="capitulo">123</span>
	<span class="versiculo"><sup>1</sup> <i>Canticum ascensionum</i>
.
Ad te levavi oculos meos,
qui habitas in caelis.</span>
	<span class="versiculo"><sup>2</sup> Ecce sicut oculi servorum ad manus dominorum suorum,
sicut oculi ancillae ad manus dominae suae,
ita oculi nostri ad Dominum Deum nostrum,
donec misereatur nostri.</span>
	<span class="versiculo"><sup>3</sup> Miserere nostri, Domine, miserere nostri,
quia multum repleti sumus despectione;</span>
	<span class="versiculo"><sup>4</sup> quia multum repleta est anima nostra
derisione abundantium et despectione superborum.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
