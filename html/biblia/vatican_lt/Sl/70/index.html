<div>
	<span class="capitulo">70</span>
	<span class="versiculo"><sup>1</sup> <i>Magistro chori. David. Ad commemorandum</i>
.</span>
	<span class="versiculo"><sup>2</sup> Deus, in adiutorium meum intende;
Domine, ad adiuvandum me festina.</span>
	<span class="versiculo"><sup>3</sup> Confundantur et revereantur,
qui quaerunt animam meam.
Avertantur retrorsum et erubescant,
qui volunt mihi mala.</span>
	<span class="versiculo"><sup>4</sup> Convertantur propter confusionem suam,
qui dicunt mihi: &#x201c; Euge, euge &#x201d;.</span>
	<span class="versiculo"><sup>5</sup> Exsultent et laetentur in te omnes, qui quaerunt te;
et dicant semper: &#x201c; Magnificetur Deus &#x201d;,
qui diligunt salutare tuum.</span>
	<span class="versiculo"><sup>6</sup> Ego vero egenus et pauper sum;
Deus, ad me festina.
Adiutor meus et liberator meus es tu;
Domine, ne moreris.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
