<div>
	<span class="capitulo">114</span>
	<span class="versiculo"><sup>1</sup> <i>ALLELUIA</i>
.
In exitu Israel de Aegypto,
domus Iacob de populo barbaro,</span>
	<span class="versiculo"><sup>2</sup> factus est Iuda sanctuarium eius,
Israel potestas eius.</span>
	<span class="versiculo"><sup>3</sup> Mare vidit et fugit,
Iordanis conversus est retrorsum;</span>
	<span class="versiculo"><sup>4</sup> montes saltaverunt ut arietes,
et colles sicut agni ovium. -</span>
	<span class="versiculo"><sup>5</sup> Quid est tibi, mare, quod fugisti?
Et tu, Iordanis, quia conversus es retrorsum?</span>
	<span class="versiculo"><sup>6</sup> Montes, quod saltastis sicut arietes,
et colles, sicut agni ovium?</span>
	<span class="versiculo"><sup>7</sup> A facie Domini contremisce, terra,
a facie Dei Iacob,</span>
	<span class="versiculo"><sup>8</sup> qui convertit petram in stagna aquarum
et silicem in fontes aquarum.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
