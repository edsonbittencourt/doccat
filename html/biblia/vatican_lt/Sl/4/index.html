<div>
	<span class="capitulo">4</span>
	<span class="versiculo"><sup>1</sup> <i>Magistro chori. Fidibus. PSALMUS. David</i>
.</span>
	<span class="versiculo"><sup>2</sup> Cum invocarem, exaudivit me Deus iustitiae meae.
In tribulatione dilatasti mihi;
miserere mei et exaudi orationem meam.</span>
	<span class="versiculo"><sup>3</sup> Filii hominum, usquequo gravi corde?
Ut quid diligitis vanitatem et quaeritis mendacium?</span>
	<span class="versiculo"><sup>4</sup> Et scitote quoniam mirificavit Dominus sanctum suum;
Dominus exaudiet, cum clamavero ad eum.</span>
	<span class="versiculo"><sup>5</sup> Irascimini et nolite peccare;
loquimini in cordibus vestris,
in cubilibus vestris et conquiescite.</span>
	<span class="versiculo"><sup>6</sup> Sacrificate sacrificium iustitiae
et sperate in Domino.</span>
	<span class="versiculo"><sup>7</sup> Multi dicunt: &#x201c; Quis ostendit nobis bona? &#x201d;.
Leva in signum super nos lumen vultus tui, Domine!</span>
	<span class="versiculo"><sup>8</sup> Maiorem dedisti laetitiam in corde meo,
quam cum multiplicantur frumentum et vinum eorum.</span>
	<span class="versiculo"><sup>9</sup> In pace in idipsum dormiam et requiescam,
quoniam tu, Domine, singulariter in spe constituisti me.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
