<div>
	<span class="capitulo">126</span>
	<span class="versiculo"><sup>1</sup> <i>Canticum ascensionum</i>
.
In convertendo Dominus captivitatem Sion,
facti sumus quasi somniantes.</span>
	<span class="versiculo"><sup>2</sup> Tunc repletum est gaudio os nostrum,
et lingua nostra exsultatione.
Tunc dicebant inter gentes:
&#x201c; Magnificavit Dominus facere cum eis &#x201d;.</span>
	<span class="versiculo"><sup>3</sup> Magnificavit Dominus facere nobiscum;
facti sumus laetantes.</span>
	<span class="versiculo"><sup>4</sup> Converte, Domine, captivitatem nostram,
sicut torrentes in austro.</span>
	<span class="versiculo"><sup>5</sup> Qui seminant in lacrimis,
in exsultatione metent.</span>
	<span class="versiculo"><sup>6</sup> Euntes ibant et flebant
semen spargendum portantes;
venientes autem venient in exsultatione
portantes manipulos suos.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
