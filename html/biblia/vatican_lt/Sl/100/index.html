<div>
	<span class="capitulo">100</span>
	<span class="versiculo"><sup>1</sup> <i>PSALMUS. Ad gratiarum actionem</i>
.</span>
	<span class="versiculo"><sup>2</sup> Iubilate Domino, omnis terra,
servite Domino in laetitia;
introite in conspectu eius in exsultatione.</span>
	<span class="versiculo"><sup>3</sup> Scitote quoniam Dominus ipse est Deus;
ipse fecit nos, et ipsius sumus,
populus eius et oves pascuae eius.</span>
	<span class="versiculo"><sup>4</sup> Introite portas eius in confessione,
atria eius in hymnis,
confitemini illi, benedicite nomini eius.</span>
	<span class="versiculo"><sup>5</sup> Quoniam suavis est Dominus;
in aeternum misericordia eius,
et usque in generationem et generationem veritas eius.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
