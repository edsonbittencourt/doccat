<div>
	<span class="capitulo">87</span>
	<span class="versiculo"><sup>1</sup> <i>Filiorum Core. PSALMUS. Canticum</i>
.
Fundamenta eius in montibus sanctis;</span>
	<span class="versiculo"><sup>2</sup> diligit Dominus portas Sion
super omnia tabernacula Iacob.</span>
	<span class="versiculo"><sup>3</sup> Gloriosa dicta sunt de te, civitas Dei! -</span>
	<span class="versiculo"><sup>4</sup> Memor ero Rahab et Babylonis inter scientes me;
ecce Philistaea et Tyrus cum Aethiopia:
hi nati sunt illic.</span>
	<span class="versiculo"><sup>5</sup> Et de Sion dicetur: &#x201c; Hic et ille natus est in ea;
et ipse firmavit eam Altissimus &#x201d;.</span>
	<span class="versiculo"><sup>6</sup> Dominus referet in librum populorum:
&#x201c; Hi nati sunt illic &#x201d;.</span>
	<span class="versiculo"><sup>7</sup> Et cantant sicut choros ducentes:
&#x201c; Omnes fontes mei in te &#x201d;.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
