<div>
	<span class="capitulo">13</span>
	<span class="versiculo"><sup>1</sup> <i>Magistro chori. PSALMUS. David</i>
.</span>
	<span class="versiculo"><sup>2</sup> Usquequo, Domine, oblivisceris me in finem?
Usquequo avertes faciem tuam a me?</span>
	<span class="versiculo"><sup>3</sup> Usquequo ponam consilia in anima mea,
dolorem in corde meo per diem?
Usquequo exaltabitur inimicus meus super me?</span>
	<span class="versiculo"><sup>4</sup> Respice et exaudi me, Domine Deus meus.
Illumina oculos meos, ne quando obdormiam in morte,</span>
	<span class="versiculo"><sup>5</sup> ne quando dicat inimicus meus: &#x201c; Praevalui adversus eum! &#x201d;;
neque exsultent, qui tribulant me, si motus fuero.</span>
	<span class="versiculo"><sup>6</sup> Ego autem in misericordia tua speravi.
Exsultabit cor meum in salutari tuo;
cantabo Domino, qui bona tribuit mihi.</span>
</div>
