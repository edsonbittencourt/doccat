<div>
	<span class="capitulo">120</span>
	<span class="versiculo"><sup>1</sup> <i>Canticum ascensionum</i>
.
Ad Dominum, cum tribularer, clamavi,
et exaudivit me.</span>
	<span class="versiculo"><sup>2</sup> Domine, libera animam meam a labiis mendacii,
a lingua dolosa.</span>
	<span class="versiculo"><sup>3</sup> Quid detur tibi aut quid apponatur tibi,
lingua dolosa?</span>
	<span class="versiculo"><sup>4</sup> Sagittae potentis acutae
cum carbonibus iuniperorum.</span>
	<span class="versiculo"><sup>5</sup> Heu mihi, quia peregrinatus sum in Mosoch,
habitavi ad tabernacula Cedar!</span>
	<span class="versiculo"><sup>6</sup> Multum incola fuit anima mea
cum his, qui oderunt pacem.</span>
	<span class="versiculo"><sup>7</sup> Ego eram pacificus;
cum loquebar, illi impugnabant me.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
