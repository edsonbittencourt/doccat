<div>
	<span class="capitulo">120</span>
	<span class="versiculo"><sup>1</sup> <i>Canticum ascensionum</i>
.
Ad Dominum, cum tribularer, clamavi,
et exaudivit me.</span>
	<span class="versiculo"><sup>2</sup> Domine, libera animam meam a labiis mendacii,
a lingua dolosa.</span>
	<span class="versiculo"><sup>3</sup> Quid detur tibi aut quid apponatur tibi,
lingua dolosa?</span>
	<span class="versiculo"><sup>4</sup> Sagittae potentis acutae
cum carbonibus iuniperorum.</span>
	<span class="versiculo"><sup>5</sup> Heu mihi, quia peregrinatus sum in Mosoch,
habitavi ad tabernacula Cedar!</span>
	<span class="versiculo"><sup>6</sup> Multum incola fuit anima mea
cum his, qui oderunt pacem.</span>
	<span class="versiculo"><sup>7</sup> Ego eram pacificus;
cum loquebar, illi impugnabant me.</span>
</div>
