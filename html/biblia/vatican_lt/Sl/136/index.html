<div>
	<span class="capitulo">136</span>
	<span class="versiculo"><sup>1</sup> <i>ALLELUIA</i>
.
Confitemini Domino, quoniam bonus,
quoniam in aeternum misericordia eius.</span>
	<span class="versiculo"><sup>2</sup> Confitemini Deo deorum,
quoniam in aeternum misericordia eius.</span>
	<span class="versiculo"><sup>3</sup> Confitemini Domino dominorum,
quoniam in aeternum misericordia eius.</span>
	<span class="versiculo"><sup>4</sup> Qui facit mirabilia magna solus,
quoniam in aeternum misericordia eius.</span>
	<span class="versiculo"><sup>5</sup> Qui fecit caelos in intellectu,
quoniam in aeternum misericordia eius.</span>
	<span class="versiculo"><sup>6</sup> Qui expandit terram super aquas,
quoniam in aeternum misericordia eius.</span>
	<span class="versiculo"><sup>7</sup> Qui fecit luminaria magna,
quoniam in aeternum misericordia eius:</span>
	<span class="versiculo"><sup>8</sup> solem, ut praeesset diei,
quoniam in aeternum misericordia eius;</span>
	<span class="versiculo"><sup>9</sup> lunam et stellas, ut praeessent nocti, quoniam in aeternum misericordia eius.</span>
	<span class="versiculo"><sup>10</sup> Qui percussit Aegyptum in primogenitis eorum,
quoniam in aeternum misericordia eius.</span>
	<span class="versiculo"><sup>11</sup> Qui eduxit Israel de medio eorum,
quoniam in aeternum misericordia eius,</span>
	<span class="versiculo"><sup>12</sup> in manu potenti et brachio extento,
quoniam in aeternum misericordia eius.</span>
	<span class="versiculo"><sup>13</sup> Qui divisit mare Rubrum in divisiones,
quoniam in aeternum misericordia eius.</span>
	<span class="versiculo"><sup>14</sup> Et traduxit Israel per medium eius,
quoniam in aeternum misericordia eius.</span>
	<span class="versiculo"><sup>15</sup> Et excussit pharaonem et virtutem eius in mari Rubro,
quoniam in aeternum misericordia eius.</span>
	<span class="versiculo"><sup>16</sup> Qui traduxit populum suum per desertum,
quoniam in aeternum misericordia eius.</span>
	<span class="versiculo"><sup>17</sup> Qui percussit reges magnos,
quoniam in aeternum misericordia eius;</span>
	<span class="versiculo"><sup>18</sup> et occidit reges potentes,
quoniam in aeternum misericordia eius:</span>
	<span class="versiculo"><sup>19</sup> Sehon regem Amorraeorum,
quoniam in aeternum misericordia eius;</span>
	<span class="versiculo"><sup>20</sup> et Og regem Basan,
quoniam in aeternum misericordia eius.</span>
	<span class="versiculo"><sup>21</sup> Et dedit terram eorum hereditatem,
quoniam in aeternum misericordia eius,</span>
	<span class="versiculo"><sup>22</sup> hereditatem Israel servo suo,
quoniam in aeternum misericordia eius.</span>
	<span class="versiculo"><sup>23</sup> Qui in humilitate nostra memor fuit nostri,
quoniam in aeternum misericordia eius;</span>
	<span class="versiculo"><sup>24</sup> et redemit nos ab inimicis nostris,
quoniam in aeternum misericordia eius.</span>
	<span class="versiculo"><sup>25</sup> Qui dat escam omni carni,
quoniam &igrave;n aeternum misericordia eius.</span>
	<span class="versiculo"><sup>26</sup> Confitemini Deo caeli,
quoniam in aeternum misericordia eius.</span>
</div>
