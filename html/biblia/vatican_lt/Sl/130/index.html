<div>
	<span class="capitulo">130</span>
	<span class="versiculo"><sup>1</sup> <i>Canticum ascensionum</i>
.
De profundis clamavi ad te, Domine;</span>
	<span class="versiculo"><sup>2</sup> Domine, exaudi vocem meam.
Fiant aures tuae intendentes
in vocem deprecationis meae.</span>
	<span class="versiculo"><sup>3</sup> Si iniquitates observaveris, Domine,
Domine, quis sustinebit?</span>
	<span class="versiculo"><sup>4</sup> Quia apud te propitiatio est,
ut timeamus te.</span>
	<span class="versiculo"><sup>5</sup> Sustinui te, Domine,
sustinuit anima mea in verbo eius;
speravit 6 anima mea in Domino
magis quam custodes auroram.
Magis quam custodes auroram</span>
	<span class="versiculo"><sup>7</sup> speret Israel in Domino,
quia apud Dominum misericordia,
et copiosa apud eum redemptio.</span>
	<span class="versiculo"><sup>8</sup> Et ipse redimet Israel
ex omnibus iniquitatibus eius.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
