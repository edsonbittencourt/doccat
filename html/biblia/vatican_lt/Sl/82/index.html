<div>
    <span class="capitulo">82</span>
    <span class="versiculo"><sup>1</sup> <i>PSALMUS. Asaph</i>
.
Deus stetit in concilio divino,
in medio deorum iudicat.</span>
    <span class="versiculo"><sup>2</sup> &#x201c; Usquequo iudicabitis inique
et facies peccatorum sumetis?</span>
    <span class="versiculo"><sup>3</sup> Iudicate egeno et pupillo,
humilem et pauperem iustificate.</span>
    <span class="versiculo"><sup>4</sup> Eripite pauperem
et egenum de manu peccatoris liberate &#x201d;.</span>
    <span class="versiculo"><sup>5</sup> Nescierunt neque intellexerunt, in tenebris ambulant;
movebuntur omnia fundamenta terrae.</span>
    <span class="versiculo"><sup>6</sup> Ego dixi: &#x201c; Dii estis,
et filii Excelsi omnes &#x201d;.</span>
    <span class="versiculo"><sup>7</sup> Vos autem sicut homines moriemini
et sicut unus de principibus cadetis.</span>
    <span class="versiculo"><sup>8</sup> Surge, Deus, iudica terram,
quoniam tu hereditabis in omnibus gentibus.</span>
</div>
