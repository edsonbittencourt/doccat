<div>
	<span class="capitulo">23</span>
	<span class="versiculo"><sup>1</sup> <i>PSALMUS. David</i>
.
Dominus pascit me, et nihil mihi deerit:</span>
	<span class="versiculo"><sup>2</sup> in pascuis virentibus me collocavit,
super aquas quietis eduxit me,</span>
	<span class="versiculo"><sup>3</sup> animam meam refecit.
Deduxit me super semitas iustitiae propter nomen suum.</span>
	<span class="versiculo"><sup>4</sup> Nam et si ambulavero in valle umbrae mortis,
non timebo mala, quoniam tu mecum es.
Virga tua et baculus tuus,
ipsa me consolata sunt.</span>
	<span class="versiculo"><sup>5</sup> Parasti in conspectu meo mensam
adversus eos, qui tribulant me;
impinguasti in oleo caput meum,
et calix meus redundat.</span>
	<span class="versiculo"><sup>6</sup> Etenim benignitas et misericordia subsequentur me
omnibus diebus vitae meae,
et inhabitabo in domo Domini
in longitudinem dierum.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
