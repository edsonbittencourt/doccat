<div>
	<span class="capitulo">12</span>
	<span class="versiculo"><sup>1</sup> <i>Magistro chori. Super octavam. PSALMUS. David</i>
.</span>
	<span class="versiculo"><sup>2</sup> Salvum me fac, Domine, quoniam defecit sanctus,
quoniam deminuti sunt fideles a filiis hominum.</span>
	<span class="versiculo"><sup>3</sup> Vana locuti sunt unusquisque ad proximum suum;
in labiis dolosis, in duplici corde locuti sunt.</span>
	<span class="versiculo"><sup>4</sup> Disperdat Dominus universa labia dolosa
et linguam magniloquam.</span>
	<span class="versiculo"><sup>5</sup> Qui dixerunt: &#x201c; Lingua nostra magnificabimur,
labia nostra a nobis sunt;
quis noster dominus est? &#x201d;.</span>
	<span class="versiculo"><sup>6</sup> &#x201c; Propter miseriam inopum et gemitum pauperum,
nunc exsurgam, dicit Dominus;
ponam in salutari illum, quem despiciunt &#x201d;.</span>
	<span class="versiculo"><sup>7</sup> Eloquia Domini eloquia casta,
argentum igne examinatum, separatum a terra,
purgatum septuplum.</span>
	<span class="versiculo"><sup>8</sup> Tu, Domine, servabis nos et custodies nos
a generatione hac in aeternum.
In circuitu impii ambulant,
cum exaltantur sordes inter filios hominum.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_psalmorum_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
