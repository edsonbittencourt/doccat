<div>
    <span class="capitulo">6</span>
    <span class="versiculo"><sup>1</sup> <i>Magistro chori. Fidibus. Super octavam. PSALMUS. David</i>
.</span>
    <span class="versiculo"><sup>2</sup> Domine, ne in furore tuo arguas me
neque in ira tua corripias me.</span>
    <span class="versiculo"><sup>3</sup> Miserere mei, Domine, quoniam infirmus sum;
sana me, Domine, quoniam conturbata sunt ossa mea.</span>
    <span class="versiculo"><sup>4</sup> Et anima mea turbata est valde,
sed tu, Domine, usquequo?</span>
    <span class="versiculo"><sup>5</sup> Convertere, Domine, eripe animam meam;
salvum me fac propter misericordiam tuam.</span>
    <span class="versiculo"><sup>6</sup> Quoniam non est in morte, qui memor sit tui;
in inferno autem quis confitebitur tibi?</span>
    <span class="versiculo"><sup>7</sup> Laboravi in gemitu meo,
lavabam per singulas noctes lectum meum;
lacrimis meis stratum meum rigabam.</span>
    <span class="versiculo"><sup>8</sup> Turbatus est a maerore oculus meus,
inveteravi inter omnes inimicos meos.</span>
    <span class="versiculo"><sup>9</sup> Discedite a me, omnes, qui operamini iniquitatem,
quoniam exaudivit Dominus vocem fletus mei.</span>
    <span class="versiculo"><sup>10</sup> Exaudivit Dominus deprecationem meam,
Dominus orationem meam suscepit.</span>
    <span class="versiculo"><sup>11</sup> Erubescant et conturbentur vehementer omnes inimici mei;
convertantur et erubescant valde velociter.</span>
</div>
