<div>
	<span class="capitulo">3</span>
	<span class="versiculo"><sup>1</sup> Propter quod non sustinentes amplius, placuit nobis, ut relin queremur Athenis soli,</span>
	<span class="versiculo"><sup>2</sup> et misimus Timotheum, fratrem nostrum et cooperatorem Dei in evangelio Christi, ad confirmandos vos et exhortandos pro fide vestra,</span>
	<span class="versiculo"><sup>3</sup> ut nemo turbetur in tribulationibus istis. Ipsi enim scitis quod in hoc positi sumus;</span>
	<span class="versiculo"><sup>4</sup> nam et cum apud vos essemus, praedicebamus vobis passuros nos tribulationes, sicut et factum est et scitis.</span>
	<span class="versiculo"><sup>5</sup> Propterea et ego amplius non sustinens, misi ad cognoscendam fidem vestram, ne forte tentaverit vos is qui tentat, et inanis fiat labor noster.</span>
	<span class="versiculo"><sup>6</sup> Nunc autem, veniente Timotheo ad nos a vobis et annuntiante nobis fidem et caritatem vestram, et quia memoriam nostri habetis bonam semper, desiderantes nos videre, sicut nos quoque vos;</span>
	<span class="versiculo"><sup>7</sup> ideo consolati sumus, fratres, propter vos in omni necessitate et tribulatione nostra per vestram fidem;</span>
	<span class="versiculo"><sup>8</sup> quoniam nunc vivimus, si vos statis in Domino.</span>
	<span class="versiculo"><sup>9</sup> Quam enim gratiarum actionem possumus Deo retribuere pro vobis in omni gaudio, quo gaudemus propter vos ante Deum nostrum,</span>
	<span class="versiculo"><sup>10</sup> nocte et die abundantius orantes, ut videamus faciem vestram et compleamus ea, quae desunt fidei vestrae?</span>
	<span class="versiculo"><sup>11</sup> Ipse autem Deus et Pater noster et Dominus noster Iesus dirigat viam nostram ad vos;</span>
	<span class="versiculo"><sup>12</sup> vos autem Dominus abundare et superabundare faciat caritate in invicem et in omnes, quemadmodum et nos in vos;</span>
	<span class="versiculo"><sup>13</sup> ad confirmanda corda vestra sine querela in sanctitate ante Deum et Patrem nostrum, in adventu Domini nostri Iesu cum omnibus sanctis eius. Amen.</span>
</div>
