<div>
	<span class="capitulo">23</span>
	<span class="versiculo"><sup>1</sup> Haec autem sunt verba David novissima:
&#x201c; Dixit David filius Isai,
dixit vir constitutus in alto,
christus Dei Iacob,
suavis psalta Israel.</span>
	<span class="versiculo"><sup>2</sup> Spiritus Domini locutus est per me, et sermo eius super linguam meam.</span>
	<span class="versiculo"><sup>3</sup> Locutus est Deus Israel,
mihi dixit Petra Israel:
&#x201c;Dominator hominum iustus,
dominator in timore Dei</span>
	<span class="versiculo"><sup>4</sup> est sicut lux aurorae, oriente sole,
mane absque nubibus;
de splendore post pluviam
herba oritur de terra&#x201d;.</span>
	<span class="versiculo"><sup>5</sup> Nonne sic est domus mea cum Deo?
Quia pactum aeternum statuit mihi,
dispositum in omnibus atque munitum.
Cunctam enim salutem meam et omne desiderabile
nonne faciet germinare?</span>
	<span class="versiculo"><sup>6</sup> Praevaricatores autem
quasi spinae abiectae universi,
quae non tolluntur manibus;</span>
	<span class="versiculo"><sup>7</sup> et si quis tangere voluerit eas,
armabitur ferro et ligno lanceato,
igneque succensae comburentur &#x201d;.</span>
	<span class="versiculo"><sup>8</sup> Haec nomina fortium David:
Iesbaal Hachamonites, princeps inter tres, ipse levavit hastam suam super octingentos, quos interfecit impetu uno.</span>
	<span class="versiculo"><sup>9</sup> Post hunc Eleazar filius Dodo Ahohites, inter tres fortes. Qui erat cum David in Aphesdommim, quando Philisthim congregati sunt illuc in proelium.</span>
	<span class="versiculo"><sup>10</sup> Cumque ascendissent viri Israel, ipse stetit et percussit Philisthaeos, donec deficeret manus eius et obrigesceret cum gladio; fecitque Dominus salutem magnam in die illa, et populus reversus est tantum ad spolia detrahenda.</span>
	<span class="versiculo"><sup>11</sup> Et post hunc Samma filius Age Ararites. Et congregati sunt Philisthim in Lehi; erat quippe ibi ager lente plenus. Cumque fugisset populus a facie Philisthim,</span>
	<span class="versiculo"><sup>12</sup> stetit ille in medio agri et tuitus est eum percussitque Philisthaeos, et fecit Dominus salutem magnam.</span>
	<span class="versiculo"><sup>13</sup> Et descenderunt tres de triginta et venerunt tempore messis ad David in speluncam Odollam; castra autem Philisthinorum erant posita in valle Raphaim.</span>
	<span class="versiculo"><sup>14</sup> Et David erat tunc in praesidio; porro statio Philisthinorum tunc erat in Bethlehem.</span>
	<span class="versiculo"><sup>15</sup> Desideravit igitur David et ait: &#x201c; O si quis mihi daret potum aquae de cisterna, quae est in Bethlehem iuxta portam! &#x201d;.</span>
	<span class="versiculo"><sup>16</sup> Irruperunt ergo tres fortes castra Philisthinorum et hauserunt aquam de cisterna Bethlehem, quae erat iuxta portam, et attulerunt ad David. At ille noluit bibere, sed libavit illam Domino</span>
	<span class="versiculo"><sup>17</sup> dicens: &#x201c; Propitius mihi sit Dominus, ne faciam hoc. Num sanguinem hominum istorum, qui profecti sunt in animarum periculo, bibam? &#x201d;. Noluit ergo bibere. Haec fecerunt tres robustissimi.</span>
	<span class="versiculo"><sup>18</sup> Abisai autem frater Ioab filius Sarviae princeps erat de triginta. Ipse est qui elevavit hastam suam contra trecentos, quos interfecit. Nominatus in triginta</span>
	<span class="versiculo"><sup>19</sup> et inter triginta nobilior eratque eorum princeps; sed usque ad tres primos non pervenerat.</span>
	<span class="versiculo"><sup>20</sup> Et Banaias filius Ioiadae vir fortissimus magnorum operum de Cabseel. Ipse percussit duos filios Ariel de Moab, et ipse descendit et percussit leonem in media cisterna in diebus nivis.</span>
	<span class="versiculo"><sup>21</sup> Ipse quoque interfecit virum Aegyptium, virum procerae staturae habentem in manu hastam; itaque cum descendisset ad eum cum baculo, vi extorsit hastam de manu Aegyptii et interfecit eum hasta sua.</span>
	<span class="versiculo"><sup>22</sup> Haec fecit Banaias filius Ioiadae, et ipse nominatus inter triginta fortissimos.</span>
	<span class="versiculo"><sup>23</sup> Erat autem nobilior inter triginta; verumtamen usque ad tres non pervenerat. Fecitque eum David sibi caput satellitum suorum.</span>
	<span class="versiculo"><sup>24</sup> Asael frater Ioab erat inter triginta. Elchanan filius Dodo de Bethlehem,</span>
	<span class="versiculo"><sup>25</sup> Samma de Harod, Elica de Harod,</span>
	<span class="versiculo"><sup>26</sup> Heles de Phalti, Hira filius Acces de Thecua,</span>
	<span class="versiculo"><sup>27</sup> Abiezer de Anathoth, Sobbochai de Husa,</span>
	<span class="versiculo"><sup>28</sup> Selmon Ahohites, Maharai Netophathites,</span>
	<span class="versiculo"><sup>29</sup> Heled filius Baana Netophathites, Ithai filius Ribai de Gabaa filiorum Beniamin,</span>
	<span class="versiculo"><sup>30</sup> Banaia Pharathonites, Heddai de torrentibus Gaas,</span>
	<span class="versiculo"><sup>31</sup> Abibaal Arbathites, Azmaveth de Bahurim,</span>
	<span class="versiculo"><sup>32</sup> Eliaba de Saalbon, Iasen de Gun,</span>
	<span class="versiculo"><sup>33</sup> Ionathan filius Samma de Arar, Ahiam filius Sarar Ararites.</span>
	<span class="versiculo"><sup>34</sup> Eliphalet filius Aasbai Maachathitae, Eliam filius Achitophel Gilonites,</span>
	<span class="versiculo"><sup>35</sup> Hesro de Carmel, Pharai de Arab,</span>
	<span class="versiculo"><sup>36</sup> Igal filius Nathan de Soba, Bani de Gad,</span>
	<span class="versiculo"><sup>37</sup> Selec de Ammon, Naharai Berothites armiger Ioab filii Sarviae,</span>
	<span class="versiculo"><sup>38</sup> Hira Iethrites, Gareb et ipse Iethrites,</span>
	<span class="versiculo"><sup>39</sup> Urias Hetthaeus.
Omnes triginta septem.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_ii-samuelis_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
