<div>
	<span class="capitulo">7</span>
	<span class="versiculo"><sup>1</sup> Noli facere mala, et mala non te apprehendent;</span>
	<span class="versiculo"><sup>2</sup> discede ab iniquitate, et deficiet abs te.</span>
	<span class="versiculo"><sup>3</sup> Fili, non semines in sulcis iniustitiae
et non metes ea in septuplum.</span>
	<span class="versiculo"><sup>4</sup> Noli quaerere a Domino ducatum
neque a rege cathedram honoris.</span>
	<span class="versiculo"><sup>5</sup> Non te iustifices ante Deum,
quoniam agnitor cordis ipse est;
et penes regem noli velle videri sapiens.</span>
	<span class="versiculo"><sup>6</sup> Noli quaerere fieri iudex,
nisi valeas virtute irrumpere iniquitates;
ne forte extimescas faciem potentis
et ponas scandalum in aequitate tua.</span>
	<span class="versiculo"><sup>7</sup> Non pecces in multitudinem civitatis
nec te immittas in populum.</span>
	<span class="versiculo"><sup>8</sup> Neque alliges duplicia peccata;
nec enim in uno eris immunis.</span>
	<span class="versiculo"><sup>9</sup> Noli esse pusillanimis in oratione tua;</span>
	<span class="versiculo"><sup>10</sup> exorare et facere eleemosynam ne despicias.</span>
	<span class="versiculo"><sup>11</sup> Ne dicas: &#x201c; In multitudine munerum meorum respiciet Deus
et, offerente me Deo altissimo, munera mea suscipiet &#x201d;.</span>
	<span class="versiculo"><sup>12</sup> Non irrideas hominem in amaritudine animae;
est enim, qui humiliat et exaltat, circumspector Deus.</span>
	<span class="versiculo"><sup>13</sup> Noli arare mendacium adversus fratrem tuum
neque in amicum similiter facias.</span>
	<span class="versiculo"><sup>14</sup> Noli velle mentiri omne mendacium,
assiduitas enim illius non est bona.</span>
	<span class="versiculo"><sup>15</sup> Noli verbosus esse in multitudine presbyterorum
et non iteres verbum in oratione tua.</span>
	<span class="versiculo"><sup>16</sup> Non oderis laboriosa opera
et rusticationem creatam ab Altissimo.</span>
	<span class="versiculo"><sup>17</sup> Non te reputes in multitudine indisciplinatorum;</span>
	<span class="versiculo"><sup>18</sup> memento irae, quoniam non tardabit.</span>
	<span class="versiculo"><sup>19</sup> Humilia valde spiritum tuum,
quoniam vindicta carnis impii ignis et vermis.</span>
	<span class="versiculo"><sup>20</sup> Noli commutare amicum cum pecunia
neque fratrem carissimum cum auro Ophir.</span>
	<span class="versiculo"><sup>21</sup> Noli discedere a muliere sensata et bona,
quam sortitus es in timore Domini;
gratia enim verecundiae illius super aurum.</span>
	<span class="versiculo"><sup>22</sup> Non laedas servum operantem in veritate
neque mercennarium dantem animam suam.</span>
	<span class="versiculo"><sup>23</sup> Servus sensatus sit tibi dilectus quasi anima tua;
non defraudes illum libertate
neque inopem derelinquas illum.</span>
	<span class="versiculo"><sup>24</sup> Pecora tibi sunt? Attende illis,
et, si sunt utilia, perseverent apud te.</span>
	<span class="versiculo"><sup>25</sup> Filii tibi sunt? Erudi illos
et curva a pueritia cervicem illorum.</span>
	<span class="versiculo"><sup>26</sup> Filiae tibi sunt? Serva corpus illarum
et non ostendas hilarem faciem tuam ad illas.</span>
	<span class="versiculo"><sup>27</sup> Trade filiam, et grande opus feceris,
et homini sensato da illam.</span>
	<span class="versiculo"><sup>28</sup> Mulier si est tibi secundum animam tuam, non proicias illam,
sed odibili non credas teipsum.
In toto corde tuo</span>
	<span class="versiculo"><sup>29</sup> honora patrem tuum
et gemitus matris tuae ne obliviscaris.</span>
	<span class="versiculo"><sup>30</sup> Memento quoniam, nisi per illos, natus non fuisses;
et quid retribues illis, quomodo et illi tibi?</span>
	<span class="versiculo"><sup>31</sup> In tota anima tua time Dominum
et sacerdotes illius sanctifica.</span>
	<span class="versiculo"><sup>32</sup> In omni virtute tua dilige eum, qui te fecit,
et ministros eius ne derelinquas.</span>
	<span class="versiculo"><sup>33</sup> Honora Deum ex tota anima tua
et honorifica sacerdotes.</span>
	<span class="versiculo"><sup>34</sup> Da illis partem, sicut mandatum est tibi,
primitiarum et purgationis et de neglegentia</span>
	<span class="versiculo"><sup>35</sup> et armum in oblationem
et sacrificium sanctificationis et primitias sanctorum.</span>
	<span class="versiculo"><sup>36</sup> Et pauperi porrige manum tuam,
ut perficiatur propitiatio et benedictio tua.</span>
	<span class="versiculo"><sup>37</sup> Gratia dati in conspectu omnis viventis,
sed et mortuo non prohibeas gratiam.</span>
	<span class="versiculo"><sup>38</sup> Non desis plorantibus in consolatione
et cum lugentibus luge.</span>
	<span class="versiculo"><sup>39</sup> Non te pigeat visitare infirmum,
ex his enim in dilectione firmaberis.</span>
	<span class="versiculo"><sup>40</sup> In omnibus operibus tuis memorare novissima tua
et in aeternum non peccabis.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_ecclesiasticus_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
