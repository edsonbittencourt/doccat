<div>
	<span class="capitulo">12</span>
	<span class="versiculo"><sup>1</sup> Et dices in die illa:
&#x201c; Confitebor tibi, Domine,
quoniam cum iratus eras mihi,
conversus est furor tuus, et consolatus es me.</span>
	<span class="versiculo"><sup>2</sup> Ecce Deus salutis meae;
fiducialiter agam et non timebo,
quia fortitudo mea et laus mea Dominus,
et factus est mihi in salutem &#x201d;.</span>
	<span class="versiculo"><sup>3</sup> Et haurietis aquas in gaudio de fontibus salutis.</span>
	<span class="versiculo"><sup>4</sup> Et dicetis in die illa:
&#x201c; Confitemini Domino et invocate nomen eius,
notas facite in populis adinventiones eius;
mementote quoniam excelsum est nomen eius.</span>
	<span class="versiculo"><sup>5</sup> Cantate Domino, quoniam magnifice fecit;
notum sit hoc in universa terra.</span>
	<span class="versiculo"><sup>6</sup> Exsulta et lauda, quae habitas in Sion,
quia magnus in medio tui Sanctus Israel &#x201d;.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_isaiae_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
