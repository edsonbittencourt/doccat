<div>
	<span class="capitulo">20</span>
	<span class="versiculo"><sup>1</sup> In anno quo ingressus est Tharthan in Azotum, cum misisset eum Sargon rex Assyriorum, et pugnasset contra Azotum et cepisset eam,</span>
	<span class="versiculo"><sup>2</sup> in tempore illo locutus est Dominus in manu Isaiae filii Amos dicens: &#x201c; Vade et solve saccum de lumbis tuis et calceamenta tua tolle de pedibus tuis &#x201d;. Et fecit sic, vadens nudus et discalceatus.</span>
	<span class="versiculo"><sup>3</sup> Et dixit Dominus: &#x201c; Sicut ambulavit servus meus Isaias nudus et discalceatus tribus annis signum et portentum super Aegyptum et super Aethiopiam,</span>
	<span class="versiculo"><sup>4</sup> sic minabit rex Assyriorum captivos Aegypti et exsules Aethiopiae, iuvenes et senes, nudos et discalceatos, discoopertis natibus ad ignominiam Aegypti.</span>
	<span class="versiculo"><sup>5</sup> Et timebunt et confundentur ab Aethiopia spe sua et ab Aegypto gloria sua.</span>
	<span class="versiculo"><sup>6</sup> Et dicet habitator maritimae regionis huius in die illa: &#x201c;Ecce, haec erat spes nostra, quo confugimus in auxilium, ut liberaremur a facie regis Assyriorum; et quomodo effugere poterimus nos?&#x201d; &#x201d;.</span>
</div>
