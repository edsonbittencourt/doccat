<div>
    <span class="capitulo">2</span>
    <span class="versiculo"><sup>1</sup> Obsecro igitur primo omnium fieri obsecrationes, orationes, postulationes, gratiarum actiones pro omnibus hominibus,</span>
    <span class="versiculo"><sup>2</sup> pro regibus et omnibus, qui in sublimitate sunt, ut quietam et tranquillam vitam agamus in omni pietate et castitate.</span>
    <span class="versiculo"><sup>3</sup> Hoc bonum est et acceptum coram salvatore nostro Deo,</span>
    <span class="versiculo"><sup>4</sup> qui omnes homines vult salvos fieri et ad agnitionem veritatis venire.</span>
    <span class="versiculo"><sup>5</sup> Unus enim Deus, unus et mediator Dei et hominum, homo Christus Iesus,</span>
    <span class="versiculo"><sup>6</sup> qui dedit redemptionem semetipsum pro omnibus, testimonium temporibus suis;</span>
    <span class="versiculo"><sup>7</sup> in quod positus sum ego praedicator et apostolus &#x2014; veritatem dico, non mentior &#x2014; doctor gentium in fide et veritate.</span>
    <span class="versiculo"><sup>8</sup> Volo ergo viros orare in omni loco levantes puras manus sine ira et disceptatione;</span>
    <span class="versiculo"><sup>9</sup> similiter et mulieres in habitu ornato cum verecundia et sobrietate ornantes se, non in tortis crinibus et auro aut margaritis vel veste pretiosa,</span>
    <span class="versiculo"><sup>10</sup> sed, quod decet mulieres, profitentes pietatem per opera bona.</span>
    <span class="versiculo"><sup>11</sup> Mulier in tranquillitate discat cum omni subiectione;</span>
    <span class="versiculo"><sup>12</sup> docere autem mulieri non permitto neque dominari in virum, sed esse in tranquillitate.</span>
    <span class="versiculo"><sup>13</sup> Adam enim primus formatus est, deinde Eva;</span>
    <span class="versiculo"><sup>14</sup> et Adam non est seductus, mulier autem seducta in praevaricatione fuit.</span>
    <span class="versiculo"><sup>15</sup> Salvabitur autem per filiorum generationem, si permanserint in fide et dilectione et sanctificatione cum sobrietate.</span>
</div>
