<div>
	<span class="capitulo">5</span>
	<span class="versiculo"><sup>1</sup> Seniores ergo, qui in vobis sunt, obsecro, consenior et testis Chri sti passionum, qui et eius, quae in futuro revelanda est, gloriae communicator:</span>
	<span class="versiculo"><sup>2</sup> Pascite, qui est in vobis, gregem Dei, providentes non coacto sed spontanee secundum Deum, neque turpis lucri gratia sed voluntarie,</span>
	<span class="versiculo"><sup>3</sup> neque ut dominantes in cleris sed formae facti gregis.</span>
	<span class="versiculo"><sup>4</sup> Et cum apparuerit Princeps pastorum, percipietis immarcescibilem gloriae coro nam.</span>
	<span class="versiculo"><sup>5</sup> Similiter, adulescentes, subditi estote senioribus. Omnes autem invicem humilitatem induite, quia
Deus superbis resistit,
humilibus autem dat gratiam.</span>
	<span class="versiculo"><sup>6</sup> Humiliamini igitur sub potenti manu Dei, ut vos exaltet in tempore,</span>
	<span class="versiculo"><sup>7</sup> omnem sollicitudinem vestram proicientes in eum, quoniam ipsi cura est de vobis.</span>
	<span class="versiculo"><sup>8</sup> Sobrii estote, vigilate. Adversarius vester Diabolus tamquam leo rugiens circuit quaerens quem devoret.</span>
	<span class="versiculo"><sup>9</sup> Cui resistite fortes fide, scientes eadem passionum ei, quae in mundo est, vestrae fraternitati fieri.</span>
	<span class="versiculo"><sup>10</sup> Deus autem omnis gratiae, qui vocavit vos in aeternam suam gloriam in Christo Iesu, modicum passos ipse perficiet, confirmabit, solidabit, fundabit.</span>
	<span class="versiculo"><sup>11</sup> Ipsi imperium in saecula saeculorum. Amen.</span>
	<span class="versiculo"><sup>12</sup> Per Silvanum vobis fidelem fratrem, ut arbitror, breviter scripsi, obsecrans et contestans hanc esse veram gratiam Dei; in qua state.</span>
	<span class="versiculo"><sup>13</sup> Salutat vos, quae est in Babylone, coelecta et Marcus filius meus.</span>
	<span class="versiculo"><sup>14</sup> Salutate invicem in osculo caritatis.
Pax vobis omnibus, qui estis in Christo.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_nt_epist-i-petri_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
