<div>
	<span class="capitulo">3</span>
	<span class="versiculo"><sup>1</sup> Et dixit Dominus ad me: &#x201c; Adhuc vade, dilige mulierem dilectam amico et adulteram, sicut diligit Dominus filios Israel, et ipsi respectant ad deos alienos et diligunt placentas uvarum &#x201d;.</span>
	<span class="versiculo"><sup>2</sup> Et emi eam mihi quindecim argenteis et choro hordei et dimidio choro hordei.</span>
	<span class="versiculo"><sup>3</sup> Et dixi ad eam: &#x201c; Dies multos exspectabis me; non fornicaberis et non eris viro, neque ibo ego ad te &#x201d;.</span>
	<span class="versiculo"><sup>4</sup> Quia dies multos sedebunt filii Israel sine rege et sine principe et sine sacrificio et sine lapide et sine ephod et sine theraphim.</span>
	<span class="versiculo"><sup>5</sup> Et post haec revertentur filii Israel et quaerent Dominum Deum suum et David regem suum et pavebunt ad Dominum et ad bonum eius in fine dierum.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_osee_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
