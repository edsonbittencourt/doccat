<div>
	<span class="capitulo">6</span>
	<span class="versiculo"><sup>1</sup> &#x201c;Venite, et revertamur ad Dominum,
quia ipse laceravit et sanabit nos,
percussit et curabit nos.</span>
	<span class="versiculo"><sup>2</sup> Vivificabit nos post duos dies,
in die tertia suscitabit nos,
et vivemus in conspectu eius.</span>
	<span class="versiculo"><sup>3</sup> Sciamus sequamurque,
ut cognoscamus Dominum.
Quasi diluculum praeparatus est egressus eius,
et veniet quasi imber nobis temporaneus,
quasi imber serotinus irrigans terram&#x201d;.</span>
	<span class="versiculo"><sup>4</sup> Quid faciam tibi, Ephraim?
Quid faciam tibi, Iuda?
Caritas vestra quasi nubes matutina
et quasi ros mane pertransiens.</span>
	<span class="versiculo"><sup>5</sup> Propter hoc dolavi per prophetas,
occidi eos in verbis oris mei,
sed ius meum quasi lux egredietur;</span>
	<span class="versiculo"><sup>6</sup> quia caritatem volo et non sacrificium,
et scientiam Dei plus quam holocausta.</span>
	<span class="versiculo"><sup>7</sup> Ipsi autem in Adam transgressi sunt pactum;
ibi praevaricati sunt in me.</span>
	<span class="versiculo"><sup>8</sup> Galaad civitas operantium iniquitatem
maculata sanguine.</span>
	<span class="versiculo"><sup>9</sup> Et quasi insidiantes virum latrones
caterva sacerdotum;
in via interficiunt pergentes Sichem,
vere scelus operantur.</span>
	<span class="versiculo"><sup>10</sup> In domo Israel vidi horrendum:
ibi fornicationes Ephraim,
contaminatus est Israel.</span>
	<span class="versiculo"><sup>11</sup> Sed et tibi, Iuda, parata est messis,
cum convertero sortem populi mei.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_osee_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
