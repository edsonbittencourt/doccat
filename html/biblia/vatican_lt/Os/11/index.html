<div>
	<span class="capitulo">11</span>
	<span class="versiculo"><sup>1</sup> Cum puer esset Israel, dilexi eum
et ex Aegypto vocavi filium meum.</span>
	<span class="versiculo"><sup>2</sup> Quanto magis vocabam eos,
tanto recesserunt a facie mea;
ipsi Baalim immolabant
et simulacris sacrificabant.</span>
	<span class="versiculo"><sup>3</sup> Et ego dirigebam gressus Ephraim,
portabam eos in brachiis meis,
et nescierunt quod curarem eos.</span>
	<span class="versiculo"><sup>4</sup> In funiculis humanitatis trahebam eos,
in vinculis caritatis;
et fui eis, quasi qui elevant infantem ad maxillas suas,
et declinavi ad eum, ut vesceretur.</span>
	<span class="versiculo"><sup>5</sup> Revertetur in terram Aegypti,
et Assur ipse rex eius,
quoniam noluerunt converti.</span>
	<span class="versiculo"><sup>6</sup> Saeviet gladius in civitatibus eius
et consumet garrulos eius
et comedet eos propter consilia eorum.</span>
	<span class="versiculo"><sup>7</sup> Populus meus pendet ad praevaricandum contra me;
vocant eum ad altum, sed simul non erigunt eum.</span>
	<span class="versiculo"><sup>8</sup> Quomodo dabo te, Ephraim,
tradam te, Israel?
Quomodo dabo te sicut Adama,
ponam te ut Seboim?
Convertitur in me cor meum,
simul exardescit miseratio mea.</span>
	<span class="versiculo"><sup>9</sup> Non faciam furorem irae meae,
non convertar, ut disperdam Ephraim,
quoniam Deus ego
et non homo,
in medio tui Sanctus
et non veniam in terrore.</span>
	<span class="versiculo"><sup>10</sup> Post Dominum ambulabunt;
quasi leo rugiet,
quia ipse rugiet,
et in tremore accurrent filii ab occidente.</span>
	<span class="versiculo"><sup>11</sup> Et avolabunt quasi avis ex Aegypto
et quasi columba de terra Assyriae;
et collocabo eos in domibus suis,
dicit Dominus.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_osee_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
