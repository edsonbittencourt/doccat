<div>
	<span class="capitulo">14</span>
	<span class="versiculo"><sup>1</sup> Poenas solvet Samaria,
quoniam rebellavit contra Deum suum:
in gladio peribunt,
parvuli eorum elidentur,
et praegnantes discindentur.</span>
	<span class="versiculo"><sup>2</sup> Convertere, Israel, ad Dominum Deum tuum,
quoniam corruisti in iniquitate tua.</span>
	<span class="versiculo"><sup>3</sup> Tollite vobiscum verba
et convertimini ad Dominum;
dicite ei: &#x201c; Omnem aufer iniquitatem
et accipe bonum,
et reddemus fructum labiorum nostrorum.</span>
	<span class="versiculo"><sup>4</sup> Assyria non salvabit nos;
super equum non ascendemus
nec vocabimus ultra: &#x201c;Deos nostros!&#x201d;
opera manuum nostrarum,
quia in te misericordiam consequetur pupillus &#x201d;.</span>
	<span class="versiculo"><sup>5</sup> &#x201c; Sanabo praevaricationem eorum,
diligam eos spontanee,
quia aversus est furor meus ab eis.</span>
	<span class="versiculo"><sup>6</sup> Ero quasi ros pro Israel;
germinabit quasi lilium
et mittet radices suas ut Libanus.</span>
	<span class="versiculo"><sup>7</sup> Expandentur rami eius;
et erit quasi oliva gloria eius,
et odor eius ut Libani.</span>
	<span class="versiculo"><sup>8</sup> Convertentur sedentes in umbra mea,
colent triticum
et germinabunt quasi vinea;
memoriale eius sicut vinum Libani.</span>
	<span class="versiculo"><sup>9</sup> Ephraim, quid ei ultra idola?
Ego exaudio et respicio in eum.
Ego ut abies virens:
ex me fructus tuus invenitur &#x201d;.</span>
	<span class="versiculo"><sup>10</sup> Qui sapiens est, intellegat ista;
intellegens sciat haec!
Quia rectae viae Domini,
et iusti ambulabunt in eis;
praevaricatores vero corruent in eis.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_osee_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
