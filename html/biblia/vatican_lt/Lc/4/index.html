<div>
    <span class="capitulo">4</span>
    <span class="versiculo"><sup>1</sup> Iesus autem plenus Spiritu Sancto regressus est ab Iordane et agebatur in Spiritu in deserto</span>
    <span class="versiculo"><sup>2</sup> diebus quadraginta et tentabatur a Diabolo. Et nihil manducavit in diebus illis et, consummatis illis, esuriit.</span>
    <span class="versiculo"><sup>3</sup> Dixit autem illi Diabolus: &#x201c; Si Filius Dei es, dic lapidi huic, ut panis fiat &#x201d;.</span>
    <span class="versiculo"><sup>4</sup> Et respondit ad illum Iesus: &#x201c; Scriptum est: &#x201c;Non in pane solo vivet homo&#x201d; &#x201d;.</span>
    <span class="versiculo"><sup>5</sup> Et sustulit illum et ostendit illi omnia regna orbis terrae in momento temporis;</span>
    <span class="versiculo"><sup>6</sup> et ait ei Diabolus: &#x201c; Tibi dabo potestatem hanc universam et gloriam illorum, quia mihi tradita est, et, cui volo, do illam:</span>
    <span class="versiculo"><sup>7</sup> tu ergo, si adoraveris coram me, erit tua omnis &#x201d;.</span>
    <span class="versiculo"><sup>8</sup> Et respondens Iesus dixit illi: &#x201c; Scriptum est: &#x201c;Dominum Deum tuum adorabis et illi soli servies&#x201d; &#x201d;.</span>
    <span class="versiculo"><sup>9</sup> Duxit autem illum in Ierusalem et statuit eum supra pinnam templi et dixit illi: &#x201c; Si Filius Dei es, mitte te hinc deorsum.</span>
    <span class="versiculo"><sup>10</sup> Scriptum est enim:
&#x201c;Angelis suis mandabit de te,
ut conservent te&#x201d;</span>
    <span class="versiculo"><sup>11</sup> et: &#x201c;In manibus tollent te,
ne forte offendas ad lapidem pedem tuum&#x201d; &#x201d;.</span>
    <span class="versiculo"><sup>12</sup> Et respondens Iesus ait illi: &#x201c; Dictum est: &#x201c;Non tentabis Dominum Deum tuum&#x201d; &#x201d;.</span>
    <span class="versiculo"><sup>13</sup> Et consummata omni tentatione, Diabolus recessit ab illo usque ad tempus.</span>
    <span class="versiculo"><sup>14</sup> Et regressus est Iesus in virtute Spiritus in Galilaeam. Et fama exiit per universam regionem de illo.</span>
    <span class="versiculo"><sup>15</sup> Et ipse docebat in synagogis eorum et magnificabatur ab omnibus.</span>
    <span class="versiculo"><sup>16</sup> Et venit Nazareth, ubi erat nutritus, et intravit secundum consuetudinem suam die sabbati in synagogam et surrexit legere.</span>
    <span class="versiculo"><sup>17</sup> Et tradi tus est illi liber prophetae Isaiae; et
ut revolvit librum, invenit locum, ubi scriptum erat:</span>
    <span class="versiculo"><sup>18</sup> &#x201c; Spiritus Domini super me;
propter quod unxit me
evangelizare pauperibus,
misit me praedicare captivis remissionem
et caecis visum,
dimittere confractos in remissione,</span>
    <span class="versiculo"><sup>19</sup> praedicare annum Domini acceptum &#x201d;.</span>
    <span class="versiculo"><sup>20</sup> Et cum plicuisset librum, reddidit ministro et sedit; et omnium in synagoga oculi erant intendentes in eum.</span>
    <span class="versiculo"><sup>21</sup> Coepit autem dicere ad illos: &#x201c; Hodie impleta est haec Scriptura in auribus vestris &#x201d;.</span>
    <span class="versiculo"><sup>22</sup> Et omnes testimonium illi dabant et mirabantur in verbis gratiae, quae procedebant de ore ipsius, et dicebant: &#x201c; Nonne hic filius est Ioseph? &#x201d;.</span>
    <span class="versiculo"><sup>23</sup> Et ait illis: &#x201c; Utique dicetis mihi hanc similitudinem: &#x201c;Medice, cura teipsum; quanta audivimus facta in Capharnaum, fac et hic in patria tua&#x201d; &#x201d;.</span>
    <span class="versiculo"><sup>24</sup> Ait autem: &#x201c; Amen dico vobis: Nemo propheta acceptus est in patria sua.</span>
    <span class="versiculo"><sup>25</sup> In veritate autem dico vobis: Multae viduae erant in diebus Eliae in Israel, quando clausum est caelum annis tribus et mensibus sex, cum facta est fames magna in omni terra;</span>
    <span class="versiculo"><sup>26</sup> et ad nullam illarum missus est Elias nisi in Sarepta Sidoniae ad mulierem viduam.</span>
    <span class="versiculo"><sup>27</sup> Et multi leprosi erant in Israel sub Eliseo propheta; et nemo eorum mundatus est nisi Naaman Syrus &#x201d;.</span>
    <span class="versiculo"><sup>28</sup> Et repleti sunt omnes in synagoga ira haec audientes;</span>
    <span class="versiculo"><sup>29</sup> et surrexerunt et eiecerunt illum extra civitatem et duxerunt illum usque ad supercilium montis, supra quem civitas illorum erat aedificata, ut praecipitarent eum.</span>
    <span class="versiculo"><sup>30</sup> Ipse autem transiens per medium illorum ibat.</span>
    <span class="versiculo"><sup>31</sup> Et descendit in Capharnaum civitatem Galilaeae. Et docebat illos sabbatis;</span>
    <span class="versiculo"><sup>32</sup> et stupebant in doctrina eius, quia in potestate erat sermo ipsius.</span>
    <span class="versiculo"><sup>33</sup> Et in synagoga erat homo habens spiritum daemonii immundi; et exclamavit voce magna:</span>
    <span class="versiculo"><sup>34</sup> &#x201c; Sine; quid nobis et tibi, Iesu Nazarene? Venisti perdere nos? Scio te qui sis: Sanctus Dei &#x201d;.</span>
    <span class="versiculo"><sup>35</sup> Et increpavit illi Iesus dicens: &#x201c; Obmutesce et exi ab illo! &#x201d;. Et cum proiecisset illum daemonium in medium, exiit ab illo nihilque illum nocuit.</span>
    <span class="versiculo"><sup>36</sup> Et factus est pavor in omnibus; et colloquebantur ad invicem dicentes: &#x201c; Quod est hoc verbum, quia in potestate et virtute imperat immundis spiritibus, et exeunt? &#x201d;.</span>
    <span class="versiculo"><sup>37</sup> Et divulgabatur fama de illo in omnem locum regionis.</span>
    <span class="versiculo"><sup>38</sup> Surgens autem de synagoga introivit in domum Simonis. Socrus autem Simonis tenebatur magna febri; et rogaverunt illum pro ea.</span>
    <span class="versiculo"><sup>39</sup> Et stans super illam imperavit febri, et dimisit illam; et continuo surgens ministrabat illis.</span>
    <span class="versiculo"><sup>40</sup> Cum sol autem occidisset, omnes, qui habebant infirmos variis languoribus, ducebant illos ad eum; at ille singulis manus imponens curabat eos.</span>
    <span class="versiculo"><sup>41</sup> Exibant autem daemonia a multis clamantia et dicentia: &#x201c; Tu es Filius Dei &#x201d;. Et increpans non sinebat ea loqui, quia sciebant ipsum esse Christum.</span>
    <span class="versiculo"><sup>42</sup> Facta autem die, egressus ibat in desertum locum; et turbae requirebant eum et venerunt usque ad ipsum et detinebant illum, ne discederet ab eis.</span>
    <span class="versiculo"><sup>43</sup> Quibus ille ait: &#x201c; Et aliis civitatibus oportet me evangelizare regnum Dei, quia ideo missus sum &#x201d;.</span>
    <span class="versiculo"><sup>44</sup> Et erat praedicans in synagogis Iudaeae.</span>
</div>
