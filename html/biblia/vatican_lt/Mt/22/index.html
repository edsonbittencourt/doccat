<div>
    <span class="capitulo">22</span>
    <span class="versiculo"><sup>1</sup> Et respondens Iesus dixit iterum in parabolis eis dicens:</span>
    <span class="versiculo"><sup>2</sup> &#x201c; Simile factum est regnum caelorum homini regi, qui fecit nuptias filio suo.</span>
    <span class="versiculo"><sup>3</sup> Et misit servos suos vocare invitatos ad nuptias, et nolebant venire.</span>
    <span class="versiculo"><sup>4</sup> Iterum misit alios servos dicens: &#x201c;Dicite invitatis: Ecce prandium meum paravi, tauri mei et altilia occisa, et omnia parata; venite ad nuptias&#x201d;.</span>
    <span class="versiculo"><sup>5</sup> Illi autem neglexerunt et abierunt, alius in villam suam, alius vero ad negotiationem suam;</span>
    <span class="versiculo"><sup>6</sup> reliqui vero tenuerunt servos eius et contumelia affectos occiderunt.</span>
    <span class="versiculo"><sup>7</sup> Rex autem iratus est et, missis exercitibus suis, perdidit homicidas illos et civitatem illorum succendit.</span>
    <span class="versiculo"><sup>8</sup> Tunc ait servis suis: &#x201c;Nuptiae quidem paratae sunt, sed qui invitati erant, non fuerunt digni;</span>
    <span class="versiculo"><sup>9</sup> ite ergo ad exitus viarum, et quoscumque inveneritis, vocate ad nuptias&#x201d;.</span>
    <span class="versiculo"><sup>10</sup> Et egressi servi illi in vias, congregaverunt omnes, quos invenerunt, malos et bonos; et impletae sunt nuptiae discumbentium.</span>
    <span class="versiculo"><sup>11</sup> Intravit autem rex, ut videret discumbentes, et vidit ibi hominem non vestitum veste nuptiali</span>
    <span class="versiculo"><sup>12</sup> et ait illi: &#x201c;Amice, quomodo huc intrasti, non habens vestem nuptialem?&#x201d;. At ille obmutuit.</span>
    <span class="versiculo"><sup>13</sup> Tunc dixit rex ministris: &#x201c;Ligate pedes eius et manus et mittite eum in tenebras exteriores: ibi erit fletus et stridor dentium&#x201d;.</span>
    <span class="versiculo"><sup>14</sup> Multi enim sunt vocati, pauci vero electi &#x201d;.</span>
    <span class="versiculo"><sup>15</sup> Tunc abeuntes pharisaei consilium inierunt, ut caperent eum in sermone.</span>
    <span class="versiculo"><sup>16</sup> Et mittunt ei discipulos suos cum herodianis dicentes: &#x201c; Magister, scimus quia verax es et viam Dei in veritate doces, et non est tibi cura de aliquo; non enim respicis personam hominum.</span>
    <span class="versiculo"><sup>17</sup> Dic ergo nobis quid tibi videatur: Licet censum dare Caesari an non? &#x201d;.</span>
    <span class="versiculo"><sup>18</sup> Cognita autem Iesus nequitia eorum, ait: &#x201c; Quid me tentatis, hypocritae?</span>
    <span class="versiculo"><sup>19</sup> Ostendite mihi nomisma census &#x201d;. At illi obtulerunt ei denarium.</span>
    <span class="versiculo"><sup>20</sup> Et ait illis: &#x201c; Cuius est imago haec et suprascriptio? &#x201d;.</span>
    <span class="versiculo"><sup>21</sup> Dicunt ei: &#x201c; Caesaris &#x201d;. Tunc ait illis: &#x201c; Reddite ergo, quae sunt Caesaris, Caesari et, quae sunt Dei, Deo &#x201d;.</span>
    <span class="versiculo"><sup>22</sup> Et audientes mirati sunt et, relicto eo, abierunt.</span>
    <span class="versiculo"><sup>23</sup> In illo die accesserunt ad eum sadducaei, qui dicunt non esse resurrectionem, et interrogaverunt eum</span>
    <span class="versiculo"><sup>24</sup> dicentes: &#x201c; Magister, Moyses dixit, si quis mortuus fuerit non habens filios, ut ducat frater eius uxorem illius et suscitet semen fratri suo.</span>
    <span class="versiculo"><sup>25</sup> Erant autem apud nos septem fratres: et primus, uxore ducta, defunctus est et non habens semen reliquit uxorem suam fratri suo;</span>
    <span class="versiculo"><sup>26</sup> similiter secundus et tertius usque ad septimum.</span>
    <span class="versiculo"><sup>27</sup> Novissime autem omnium mulier defuncta est.</span>
    <span class="versiculo"><sup>28</sup> In resurrectione ergo cuius erit de septem uxor? Omnes enim habuerunt eam &#x201d;.</span>
    <span class="versiculo"><sup>29</sup> Respondens autem Iesus ait illis: &#x201c; Erratis nescientes Scripturas neque virtutem Dei;</span>
    <span class="versiculo"><sup>30</sup> in resurrectione enim neque nubent neque nubentur, sed sunt sicut angeli in caelo.</span>
    <span class="versiculo"><sup>31</sup> De resurrectione autem mortuorum non legistis, quod dictum est vobis a Deo dicente:</span>
    <span class="versiculo"><sup>32</sup> &#x201c;Ego sum Deus Abraham et Deus Isaac et Deus Iacob&#x201d;? Non est Deus mortuorum sed viventium &#x201d;.</span>
    <span class="versiculo"><sup>33</sup> Et audientes turbae mirabantur in doctrina eius.</span>
    <span class="versiculo"><sup>34</sup> Pharisaei autem audientes quod silentium imposuisset sadducaeis, convenerunt in unum.</span>
    <span class="versiculo"><sup>35</sup> Et interrogavit unus ex eis legis doctor tentans eum:</span>
    <span class="versiculo"><sup>36</sup> &#x201c; Magister, quod est mandatum magnum in Lege? &#x201d;.</span>
    <span class="versiculo"><sup>37</sup> Ait autem illi: &#x201c; Diliges Dominum Deum tuum in toto corde tuo et in tota anima tua et in tota mente tua:</span>
    <span class="versiculo"><sup>38</sup> hoc est magnum et primum mandatum.</span>
    <span class="versiculo"><sup>39</sup> Secundum autem simile est huic: Diliges proximum tuum sicut teipsum.</span>
    <span class="versiculo"><sup>40</sup> In his duobus mandatis universa Lex pendet et Prophetae &#x201d;.</span>
    <span class="versiculo"><sup>41</sup> Congregatis autem pharisaeis, interrogavit eos Iesus</span>
    <span class="versiculo"><sup>42</sup> dicens: &#x201c; Quid vobis videtur de Christo? Cuius filius est? &#x201d;. Dicunt ei: &#x201c; David &#x201d;.</span>
    <span class="versiculo"><sup>43</sup> Ait illis: &#x201c; Quomodo ergo David in Spiritu vocat eum Dominum dicens:</span>
    <span class="versiculo"><sup>44</sup> &#x201c;Dixit Dominus Domino meo: Sede a dextris meis,
donec ponam inimicos tuos sub pedibus tuis&#x201d;?</span>
    <span class="versiculo"><sup>45</sup> Si ergo David vocat eum Dominum, quomodo filius eius est? &#x201d;.</span>
    <span class="versiculo"><sup>46</sup> Et nemo poterat respondere ei verbum, neque ausus fuit quisquam ex illa die eum amplius interrogare.</span>
</div>
