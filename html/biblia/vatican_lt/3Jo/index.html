<div id="3Jo">
	<p class="nome">Terceira Epístola de São João</p>
    <span class="versiculo"><sup>1</sup> Presbyter Gaio carissimo, quem ego diligo in veritate.</span>
    <span class="versiculo"><sup>2</sup> Carissime, in omnibus exopto prospere te agere et valere, sicut prospere agit anima tua.</span>
    <span class="versiculo"><sup>3</sup> Nam gavisus sum valde, venientibus fratribus et testimonium perhibentibus veritati tuae, quomodo tu in veritate ambules.</span>
    <span class="versiculo"><sup>4</sup> Maius horum non habeo gaudium, quam ut audiam filios meos in veritate ambulare.</span>
    <span class="versiculo"><sup>5</sup> Carissime, fideliter facis, quidquid operaris in fratres et hoc in peregrinos,</span>
    <span class="versiculo"><sup>6</sup> qui testimonium reddiderunt caritati tuae in conspectu ecclesiae. Bene facies subveniens illis in via digne Deo;</span>
    <span class="versiculo"><sup>7</sup> pro nomine enim profecti sunt, nihil accipientes a gentilibus.</span>
    <span class="versiculo"><sup>8</sup> Nos ergo debemus sublevare huiusmodi, ut cooperatores simus veritatis.</span>
    <span class="versiculo"><sup>9</sup> Scripsi aliquid ecclesiae; sed is qui amat primatum gerere in eis, Diotrephes, non recipit nos.</span>
    <span class="versiculo"><sup>10</sup> Propter hoc, si venero, commonebo eius opera, quae facit verbis malignis garriens in nos; et quasi non ei ista sufficiant, nec ipse suscipit fratres et eos, qui cu piunt, prohibet et de ecclesia eicit.</span>
    <span class="versiculo"><sup>11</sup> Carissime, noli imitari malum, sed quod bonum est. Qui benefacit, ex Deo est; qui malefacit, non vidit Deum.</span>
    <span class="versiculo"><sup>12</sup> Demetrio testimonium redditur ab omnibus et ab ipsa veritate; sed et nos testimonium perhibemus, et scis quoniam testimonium nostrum verum est.</span>
    <span class="versiculo"><sup>13</sup> Multa habui scribere tibi, sed nolo per atramentum et calamum scribere tibi;</span>
    <span class="versiculo"><sup>14</sup> spero autem protinus te videre, et os ad os loquemur.</span>
    <span class="versiculo"><sup>15</sup> Pax tibi. Salutant te amici. Saluta amicos nominatim.</span>
</div>
