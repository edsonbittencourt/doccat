<div id="2Jo">
	<p class="nome">Segunda Epístola de São João</p>
    <span class="versiculo"><sup>1</sup> Presbyter electae dominae et filiis eius, quos ego diligo in veritate, et non ego solus, sed et omnes, qui noverunt veritatem,</span>
    <span class="versiculo"><sup>2</sup> propter veritatem, quae permanet in nobis et nobiscum erit in sempiternum.</span>
    <span class="versiculo"><sup>3</sup> Erit nobiscum gratia, misericordia, pax a Deo Patre et a Iesu Christo, Filio Patris, in veritate et caritate.</span>
    <span class="versiculo"><sup>4</sup> Gavisus sum valde, quoniam inveni de filiis tuis ambulantes in veritate, sicut mandatum accepimus a Patre.</span>
    <span class="versiculo"><sup>5</sup> Et nunc rogo te, domina, non tamquam mandatum novum scribens tibi, sed quod habuimus ab initio, ut diligamus alterutrum.</span>
    <span class="versiculo"><sup>6</sup> Et haec est caritas, ut ambulemus secundum mandata eius; hoc mandatum est, quemadmodum audistis ab initio, ut in eo ambuletis.</span>
    <span class="versiculo"><sup>7</sup> Quoniam multi seductores prodierunt in mundum, qui non confitentur Iesum Christum venientem in carne; hic est seductor et antichristus.</span>
    <span class="versiculo"><sup>8</sup> Videte vosmetipsos, ne perdatis, quae operati estis, sed ut mercedem plenam accipiatis.</span>
    <span class="versiculo"><sup>9</sup> Omnis, qui ultra procedit et non manet in doctrina Christi, Deum non habet; qui permanet in doctri na, hic et Patrem et Filium habet.</span>
    <span class="versiculo"><sup>10</sup> Si quis venit ad vos et hanc doctrinam non affert, nolite accipere eum in domum nec &#x201c; Ave &#x201d; ei dixeritis;</span>
    <span class="versiculo"><sup>11</sup> qui enim dicit illi: &#x201c; Ave &#x201d;, communicat operibus illius malignis.</span>
    <span class="versiculo"><sup>12</sup> Plura habens vobis scribere, nolui per chartam et atramentum; spero enim me futurum apud vos, et os ad os loqui, ut gaudium nostrum plenum sit.</span>
    <span class="versiculo"><sup>13</sup> Salutant te filii sororis tuae electae.</span>
</div>
