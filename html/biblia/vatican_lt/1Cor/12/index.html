<div>
    <span class="capitulo">12</span>
    <span class="versiculo"><sup>1</sup> De spiritalibus autem, fra tres, nolo vos ignorare.</span>
    <span class="versiculo"><sup>2</sup> Scitis quoniam, cum gentes essetis, ad simulacra muta, prout ducebamini, euntes.</span>
    <span class="versiculo"><sup>3</sup> Ideo notum vobis facio quod nemo in Spiritu Dei loquens dicit: &#x201c; Anathema Iesus! &#x201d;; et nemo potest dicere: &#x201c; Dominus Iesus &#x201d;, nisi in Spiritu Sancto.</span>
    <span class="versiculo"><sup>4</sup> Divisiones vero gratiarum sunt, idem autem Spiritus;</span>
    <span class="versiculo"><sup>5</sup> et divisiones ministrationum sunt, idem autem Dominus;</span>
    <span class="versiculo"><sup>6</sup> et divisiones operationum sunt, idem vero Deus, qui operatur omnia in omnibus.</span>
    <span class="versiculo"><sup>7</sup> Unicuique autem datur manifestatio Spiritus ad utilitatem.</span>
    <span class="versiculo"><sup>8</sup> Alii quidem per Spiritum datur sermo sapientiae, alii autem sermo scientiae secundum eundem Spiritum,</span>
    <span class="versiculo"><sup>9</sup> alteri fides in eodem Spiritu, alii donationes sanitatum in uno Spiritu,</span>
    <span class="versiculo"><sup>10</sup> alii operationes virtutum, alii prophetatio, alii discretio spirituum, alii genera linguarum, alii interpretatio linguarum;</span>
    <span class="versiculo"><sup>11</sup> haec autem omnia operatur unus et idem Spiritus, dividens singulis prout vult.</span>
    <span class="versiculo"><sup>12</sup> Sicut enim corpus unum est et membra habet multa, omnia autem membra corporis, cum sint multa, unum corpus sunt, ita et Christus;</span>
    <span class="versiculo"><sup>13</sup> etenim in uno Spiritu omnes nos in unum corpus baptizati sumus, sive Iudaei sive Graeci sive servi sive liberi, et omnes unum Spiritum potati sumus.</span>
    <span class="versiculo"><sup>14</sup> Nam et corpus non est unum membrum sed multa.</span>
    <span class="versiculo"><sup>15</sup> Si dixerit pes: &#x201c;Non sum manus, non sum de corpore &#x201d;, non ideo non est de corpore;</span>
    <span class="versiculo"><sup>16</sup> et si dixerit auris: &#x201c; Non sum oculus, non sum de corpore &#x201d;, non ideo non est de corpore.</span>
    <span class="versiculo"><sup>17</sup> Si totum corpus oculus est, ubi auditus? Si totum auditus, ubi odoratus?</span>
    <span class="versiculo"><sup>18</sup> Nunc autem posuit Deus membra, unumquodque eorum in corpore, sicut voluit.</span>
    <span class="versiculo"><sup>19</sup> Quod si essent omnia unum membrum, ubi corpus?</span>
    <span class="versiculo"><sup>20</sup> Nunc autem multa quidem membra, unum autem corpus.</span>
    <span class="versiculo"><sup>21</sup> Non potest dicere oculus manui: &#x201c; Non es mihi necessaria! &#x201d;; aut iterum caput pedibus: &#x201c; Non estis mihi necessarii! &#x201d;.</span>
    <span class="versiculo"><sup>22</sup> Sed multo magis, quae videntur membra corporis infirmiora esse, necessaria sunt;</span>
    <span class="versiculo"><sup>23</sup> et, quae putamus ignobiliora membra esse corporis, his honorem abundantiorem circumdamus; et, quae inhonesta sunt nostra, abundantiorem honestatem habent,</span>
    <span class="versiculo"><sup>24</sup> honesta autem nostra nullius egent. Sed Deus temperavit corpus, ei, cui deerat, abundantiorem tribuendo honorem,</span>
    <span class="versiculo"><sup>25</sup> ut non sit schisma in corpore, sed idipsum pro invicem sollicita sint membra.</span>
    <span class="versiculo"><sup>26</sup> Et sive patitur unum membrum, compatiuntur omnia membra; sive glorificatur unum membrum, congaudent omnia membra.</span>
    <span class="versiculo"><sup>27</sup> Vos autem estis corpus Christi et membra ex parte.</span>
    <span class="versiculo"><sup>28</sup> Et quosdam quidem posuit Deus in ecclesia primum apostolos, secundo prophetas, tertio doctores, deinde virtutes, exinde donationes curationum, opitulationes, gubernationes, genera linguarum.</span>
    <span class="versiculo"><sup>29</sup> Numquid omnes apostoli? Numquid omnes prophetae? Numquid omnes doctores? Numquid omnes virtutes?</span>
    <span class="versiculo"><sup>30</sup> Numquid omnes donationes habent curationum? Numquid omnes linguis loquuntur? Numquid omnes interpretantur?</span>
    <span class="versiculo"><sup>31</sup> Aemulamini autem charismata maiora. Et adhuc excellentiorem viam vobis demonstro.</span>
</div>
