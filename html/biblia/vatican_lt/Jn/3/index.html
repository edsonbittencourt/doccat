<div>
	<span class="capitulo">3</span>
	<span class="versiculo"><sup>1</sup> Et factum est verbum Domini ad Ionam secundo dicens:</span>
	<span class="versiculo"><sup>2</sup> &#x201c; Surge, vade in Nineven civitatem magnam et praedica in ea praedicationem, quam ego loquor ad te &#x201d;.</span>
	<span class="versiculo"><sup>3</sup> Et surrexit Ionas et abiit in Nineven iuxta verbum Domini.
Et Nineve erat civitas magna coram Deo, itinere trium dierum.</span>
	<span class="versiculo"><sup>4</sup> Et coepit Ionas introire in civitatem itinere diei unius; et clamavit et dixit: &#x201c; Adhuc quadraginta dies, et Nineve subvertetur &#x201d;.</span>
	<span class="versiculo"><sup>5</sup> Et crediderunt viri Ninevitae in Deo; et praedicaverunt ieiunium et vestiti sunt saccis a maiore usque ad minorem.</span>
	<span class="versiculo"><sup>6</sup> Et pervenit verbum ad regem Nineve; et surrexit de solio suo et abiecit pallium suum a se et indutus est sacco et sedit in cinere.</span>
	<span class="versiculo"><sup>7</sup> Et clamavit et dixit in Nineve decreto regis et principum eius dicens: &#x201c; Homines et iumenta et boves et pecora non gustent quidquam nec pascantur et aquam non bibant;</span>
	<span class="versiculo"><sup>8</sup> et operiantur saccis homines et iumenta et clament ad Deum in fortitudine, et convertatur vir a via sua mala et a violentia, quae est in manibus eorum.</span>
	<span class="versiculo"><sup>9</sup> Quis scit si convertatur et ignoscat Deus et revertatur a furore irae suae, et non peribimus? &#x201d;.</span>
	<span class="versiculo"><sup>10</sup> Et vidit Deus opera eorum, quia conversi sunt de via sua mala; et misertus est Deus super malum, quod lo cutus fuerat ut faceret eis, et
non fecit.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_ionae_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
