<div>
    <span class="capitulo">10</span>
    <span class="versiculo"><sup>1</sup> Dum ergo oraret Esdras et imploraret flens et prostratus ante templum Dei, collectus est ad eum de Israel coetus grandis nimis virorum et mulierum et puerorum; et flevit populus fletu multo.</span>
    <span class="versiculo"><sup>2</sup> Et respondit Sechenias filius Iehiel de filiis Elam et dixit Esdrae: &#x201c; Nos praevaricati sumus in Deum nostrum et duximus uxores alienigenas de populis terrae. Nunc autem spes est in Israel super hoc:</span>
    <span class="versiculo"><sup>3</sup> percutiamus foedus cum Domino Deo nostro, ut proiciamus universas uxores et eos, qui de his nati sunt, iuxta voluntatem Domini et eorum, qui timent praeceptum Domini Dei nostri, et secundum legem fiat.</span>
    <span class="versiculo"><sup>4</sup> Surge, tuum est decernere, nosque erimus tecum; confortare et fac &#x201d;.</span>
    <span class="versiculo"><sup>5</sup> Surrexit ergo Esdras et fecit principes sacerdotum et Levitarum et omnem Israel iurare, ut facerent secundum verbum hoc, et iuraverunt.</span>
    <span class="versiculo"><sup>6</sup> Et surrexit Esdras ante domum Dei et abiit ad cubiculum Iohanan filii Eliasib et pernoctavit ibi; panem non comedit et aquam non bibit, lugebat enim transgressionem eorum, qui venerant de captivitate.</span>
    <span class="versiculo"><sup>7</sup> Et missa est vox in Iuda et in Ierusalem omnibus filiis transmigrationis, ut congregarentur in Ierusalem;</span>
    <span class="versiculo"><sup>8</sup> et omnis, qui non venerit in tribus diebus iuxta consilium principum et seniorum, auferetur universa substantia eius, et ipse abicietur de coetu transmigrationis.</span>
    <span class="versiculo"><sup>9</sup> Convenerunt igitur omnes viri Iudae et Beniamin in Ierusalem tribus diebus, ipse est mensis nonus vicesimo die mensis, et sedit omnis populus in platea domus Dei, trementes pro peccato et pluviis.</span>
    <span class="versiculo"><sup>10</sup> Et surrexit Esdras sacerdos et dixit ad eos: &#x201c; Vos transgressi estis et duxistis uxores alienigenas, ut adderetis super delictum Israel.</span>
    <span class="versiculo"><sup>11</sup> Et nunc date confessionem Domino, Deo patrum vestrorum, et facite placitum eius et separamini a populis terrae et ab uxoribus alienigenis &#x201d;.</span>
    <span class="versiculo"><sup>12</sup> Et respondit universa multitudo dixitque voce magna: &#x201c; Iuxta verbum tuum ad nos, sic fiat.</span>
    <span class="versiculo"><sup>13</sup> Verumtamen quia populus multus est et tempus pluviae, et non sustinemus stare foris, et opus non est diei unius vel duorum &#x2014; multi quippe peccavimus in sermone isto &#x2014;</span>
    <span class="versiculo"><sup>14</sup> constituantur principes in universa multitudine; et omnes in civitatibus nostris, qui duxerunt uxores alienigenas, veniant in temporibus statutis, et cum his seniores per civitatem et civitatem et iudices eius, donec avertatur ira Dei nostri a nobis super peccato hoc &#x201d;.</span>
    <span class="versiculo"><sup>15</sup> Tantummodo Ionathan filius Asael et Iaasia filius Thecue steterunt contra hoc, et Mosollam et Sabethai Levites adiuverunt eos.</span>
    <span class="versiculo"><sup>16</sup> Feceruntque sic filii transmigrationis. Et elegit Esdras sacerdos viros principes familiarum iuxta domus patrum eorum, omnes autem per nomina eorum, et sederunt in die primo mensis decimi, ut quaererent rem.</span>
    <span class="versiculo"><sup>17</sup> Et absolverunt causam cunctorum, qui duxerant uxores alienigenas, intra diem primam mensis primi.</span>
    <span class="versiculo"><sup>18</sup> Et inventi sunt de filiis sacerdotum, qui duxerant uxores alienigenas. De filiis Iesua filii Iosedec et de fratribus eius: Maasia et Eliezer et Iarib et Godolia;</span>
    <span class="versiculo"><sup>19</sup> et dederunt manus suas, ut eicerent uxores suas et pro delicto suo arietem offerrent.</span>
    <span class="versiculo"><sup>20</sup> Et de filiis Emmer: Hanani et Zabadia.</span>
    <span class="versiculo"><sup>21</sup> Et de filiis Harim: Maasia et Elia et Semeia et Iehiel et Ozias.</span>
    <span class="versiculo"><sup>22</sup> Et de filiis Phassur: Elioenai, Maasia, Ismael, Nathanael, Iozabad et Elasa.</span>
    <span class="versiculo"><sup>23</sup> Et de filiis Levitarum: Iozabad et Semei et Celaia, ipse est Celita, Phethahia, Iuda et Eliezer.</span>
    <span class="versiculo"><sup>24</sup> Et de cantoribus: Eliasib. Et de ianitoribus: Sellum et Telem et Uri.</span>
    <span class="versiculo"><sup>25</sup> Et ex Israel de filiis Pharos: Remia et Iezia et Melchia et Miamin et Eleazar et Melchia et Banaia.</span>
    <span class="versiculo"><sup>26</sup> Et de filiis Elam: Matthania, Zacharias et Iehiel et Abdi et Ierimoth et Elia.</span>
    <span class="versiculo"><sup>27</sup> Et de filiis Zethua: Elioenai, Eliasib, Matthania et Ierimoth et Zabad et Aziza.</span>
    <span class="versiculo"><sup>28</sup> Et de filiis Bebai: Iohanan, Hanania, Zabbai, Athalai.</span>
    <span class="versiculo"><sup>29</sup> Et de filiis Beguai: Mosollam et Melluch et Adaia, Iasub et Saal et Ramoth.</span>
    <span class="versiculo"><sup>30</sup> Et de filiis Phahathmoab: Edna et Chalal, Banaias et Maasias, Matthanias, Beseleel, Bennui et Manasse.</span>
    <span class="versiculo"><sup>31</sup> Et de filiis Harim: Eliezer, Iesia, Melchias, Semeias, Simeon,</span>
    <span class="versiculo"><sup>32</sup> Beniamin, Melluch, Samarias.</span>
    <span class="versiculo"><sup>33</sup> Et de filiis Hasum: Matthanai, Matthatha, Zabad, Eliphalet, Iermai, Manasse, Semei.</span>
    <span class="versiculo"><sup>34</sup> De filiis Bani: Maaddi, Amram et Ioel,</span>
    <span class="versiculo"><sup>35</sup> Banaia et Badaias, Cheliau,</span>
    <span class="versiculo"><sup>36</sup> Vania, Meremoth et Eliasib,</span>
    <span class="versiculo"><sup>37</sup> Matthanias, Matthanai et Iasi.</span>
    <span class="versiculo"><sup>38</sup> Et de filiis Bennui: Semei</span>
    <span class="versiculo"><sup>39</sup> et Selemias et Nathan et Adaias</span>
    <span class="versiculo"><sup>40</sup> et Mechnedebai, Sisai, Sarai,</span>
    <span class="versiculo"><sup>41</sup> Azareel et Selemias, Samaria,</span>
    <span class="versiculo"><sup>42</sup> Sellum, Amaria, Ioseph.</span>
    <span class="versiculo"><sup>43</sup> De filiis Nabo: Iehiel, Matthathias, Zabad, Zabina, Ieddu et Ioel et Banaia.</span>
    <span class="versiculo"><sup>44</sup> Omnes hi acceperant uxores alienigenas et dimiserunt uxores et filios.</span>
</div>
