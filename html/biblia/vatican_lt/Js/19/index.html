<div>
	<span class="capitulo">19</span>
	<span class="versiculo"><sup>1</sup> Et egressa est sors secunda filiorum Simeon per cognationes suas; fuitque hereditas</span>
	<span class="versiculo"><sup>2</sup> eorum in medio possessionis filiorum Iudae. Bersabee et Sama et Molada</span>
	<span class="versiculo"><sup>3</sup> et Asarsual et Bala et Esem</span>
	<span class="versiculo"><sup>4</sup> et Eltholad et Bethul et Horma</span>
	<span class="versiculo"><sup>5</sup> et Siceleg et Bethmarchaboth et Asarsusa</span>
	<span class="versiculo"><sup>6</sup> et Bethlebaoth et Sarohen: civitates tredecim et villae earum.</span>
	<span class="versiculo"><sup>7</sup> Ain et Remmon et Ethar et Asan: civitates quattuor et villae earum.</span>
	<span class="versiculo"><sup>8</sup> Omnes viculi per circuitum urbium istarum usque ad Baalathbeer, Ramathnageb: haec est hereditas filiorum Simeon iuxta cognationes suas.</span>
	<span class="versiculo"><sup>9</sup> Sumpta est de funiculo filiorum Iudae, quia maior erat; et idcirco possederunt filii Simeon in medio hereditatis eorum.</span>
	<span class="versiculo"><sup>10</sup> Ceciditque sors tertia filiorum Zabulon per cognationes suas. Et factus est terminus possessionis eorum usque Sarid</span>
	<span class="versiculo"><sup>11</sup> ascenditque contra occidentem et Merala et pervenit in Debbaseth usque ad torrentem, qui est contra Iecnaam,</span>
	<span class="versiculo"><sup>12</sup> et revertitur de Sarid contra orientem in fines Ceseleththabor et egreditur ad Dabereth ascenditque contra Iaphia.</span>
	<span class="versiculo"><sup>13</sup> Et inde pertransit usque ad orientalem plagam Gethhepher, Etthacasin et egreditur in Remmon et inclinatur in Noa;</span>
	<span class="versiculo"><sup>14</sup> et vergit ad aquilonem ad Hanathon. Suntque egressus eius vallis Iephthael;</span>
	<span class="versiculo"><sup>15</sup> et Cateth et Naalol et Semeron et Iedala et Bethlehem: civitates duodecim et villae earum.</span>
	<span class="versiculo"><sup>16</sup> Haec est hereditas tribus filiorum Zabulon per cognationes suas, urbes et viculi earum.</span>
	<span class="versiculo"><sup>17</sup> Issachar egressa est sors quarta per cognationes suas.</span>
	<span class="versiculo"><sup>18</sup> Fuitque eius hereditas Iezrahel et Chasaloth et Sunam</span>
	<span class="versiculo"><sup>19</sup> et Hapharaim et Seon et Anaharath</span>
	<span class="versiculo"><sup>20</sup> et Rabbith et Cesion et Abes</span>
	<span class="versiculo"><sup>21</sup> et Rameth et Engannim et Enhadda et Bethpheses.</span>
	<span class="versiculo"><sup>22</sup> Et pervenit terminus eius usque Thabor et Sehesima et Bethsames; suntque exitus eius ad Iordanem; civitates sedecim et villae earum.</span>
	<span class="versiculo"><sup>23</sup> Haec est possessio filiorum Issachar per cognationes suas, urbes et viculi earum.</span>
	<span class="versiculo"><sup>24</sup> Ceciditque sors quinta tribui filiorum Aser per cognationes suas.</span>
	<span class="versiculo"><sup>25</sup> Fuitque terminus eorum Helcath et Chali et Beten et Achsaph</span>
	<span class="versiculo"><sup>26</sup> et Elmelech et Amaad et Masal et pervenit usque ad Carmelum in occidente et ad Sihorlabanath;</span>
	<span class="versiculo"><sup>27</sup> ac revertitur contra orientem in Bethdagon et pertransit usque Zabulon et vallem Iephthael contra aquilonem in Bethemec et Neiel. Egrediturque ad laevam Chabul</span>
	<span class="versiculo"><sup>28</sup> et Abran et Rohob et Hamon et Cana usque ad Sidonem magnam</span>
	<span class="versiculo"><sup>29</sup> revertiturque in Rama usque ad civitatem munitissimam Tyrum et revertitur in Hosa; suntque exitus eius in mare; Mahaleb, Achazib</span>
	<span class="versiculo"><sup>30</sup> et Amma et Aphec et Rohob: civitates viginti duae et villae earum.</span>
	<span class="versiculo"><sup>31</sup> Haec est possessio filiorum Aser per cognationes suas, urbes et viculi earum.</span>
	<span class="versiculo"><sup>32</sup> Filiorum Nephthali sexta sors cecidit per familias suas.</span>
	<span class="versiculo"><sup>33</sup> Et coepit terminus de Heleph et de quercu in Saananim et Adamineceb et Iebnael usque Lecum et egressus eius usque ad Iordanem;</span>
	<span class="versiculo"><sup>34</sup> revertiturque terminus contra occidentem in Aznotthabor atque inde egreditur in Hucoc et attingit Zabulon contra meridiem et Aser contra occidentem et Iordanem contra ortum solis;</span>
	<span class="versiculo"><sup>35</sup> civitates munitissimae Assedim, Ser et Ammath, Reccath et Chenereth</span>
	<span class="versiculo"><sup>36</sup> et Edema et Rama, Asor</span>
	<span class="versiculo"><sup>37</sup> et Cedes et Edrai et Enasor,</span>
	<span class="versiculo"><sup>38</sup> Ieron et Magdalel, Horem et Bethanath et Bethsames: civitates decem et novem et villae earum.</span>
	<span class="versiculo"><sup>39</sup> Haec est possessio tribus filiorum Nephthali per cognationes suas, urbes et viculi earum.</span>
	<span class="versiculo"><sup>40</sup> Tribui filiorum Dan per familias suas egressa est sors septima.</span>
	<span class="versiculo"><sup>41</sup> Et fuit terminus possessionis eius Saraa et Esthaol et Hirsemes (id est civitas Solis)</span>
	<span class="versiculo"><sup>42</sup> et Selebin et Aialon et Iethela</span>
	<span class="versiculo"><sup>43</sup> et Elon et Thamna et Accaron</span>
	<span class="versiculo"><sup>44</sup> et Elthece et Gebbethon et Baalath</span>
	<span class="versiculo"><sup>45</sup> et Iud et Benebarach et Gethremmon</span>
	<span class="versiculo"><sup>46</sup> et Meiarcon et Areccon cum termino, qui respicit Ioppen.</span>
	<span class="versiculo"><sup>47</sup> Et terminus filiorum Dan effugit ab eis. Ascenderuntque filii Dan et pugnaverunt contra Lesem ceperuntque eam; et percusserunt in ore gladii ac possederunt et habitaverunt in ea, vocantes Lesemdan ex nomine Dan patris sui.</span>
	<span class="versiculo"><sup>48</sup> Haec est possessio tribus filiorum Dan per cognationes suas, urbes et viculi earum.</span>
	<span class="versiculo"><sup>49</sup> Cumque complessent terram sorte dividere singulis per tribus suas, dederunt filii Israel possessionem Iosue filio Nun in medio sui,</span>
	<span class="versiculo"><sup>50</sup> iuxta praeceptum Domini, urbem quam postulavit: Thamnathsare in monte Ephraim. Et aedificavit civitatem habitavitque in ea.</span>
	<span class="versiculo"><sup>51</sup> Hae sunt possessiones, quas sorte diviserunt Eleazar sacerdos et Iosue filius Nun et principes familiarum tribuum filiorum Israel in Silo coram Domino ad ostium tabernaculi conventus; compleveruntque partiri terram.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_iosue_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
