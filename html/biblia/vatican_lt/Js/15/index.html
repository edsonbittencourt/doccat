<div>
	<span class="capitulo">15</span>
	<span class="versiculo"><sup>1</sup> Sors tribus filiorum Iudae per cognationes suas ista fuit: usque ad terminum Edom, ad desertum Sin contra Nageb, usque ad extremam partem australis plagae.</span>
	<span class="versiculo"><sup>2</sup> Terminus eius meridionalis a summitate maris Salsissimi et a lingua eius, quae respicit meridiem.</span>
	<span class="versiculo"><sup>3</sup> Egrediturque contra ascensum Acrabbim et pertransit in Sin ascenditque in meridie Cadesbarne et pervenit in Esron ascendens ad Addar et vertitur in Carca;</span>
	<span class="versiculo"><sup>4</sup> atque inde pertransiens in Asemona pervenit ad torrentem Aegypti; eruntque exitus eius ad mare Magnum: hic erit vobis finis meridianae plagae.</span>
	<span class="versiculo"><sup>5</sup> Ab oriente vero terminus erit mare Salsissimum usque ad extrema Iordanis. Terminus aquilonis a lingua maris et ab extremis Iordanis</span>
	<span class="versiculo"><sup>6</sup> ascendit in Bethagla et transit ab aquilone Betharaba ascendens ad lapidem Boen filii Ruben</span>
	<span class="versiculo"><sup>7</sup> et ascendens ad Dabir de valle Achor et contra aquilonem vergens ad Galiloth (hi sunt circuli), qui sunt ex adverso ascensionis Adommim, quae est ab australi parte torrentis, transit ad aquas, quae vocantur fons Solis, et erunt exitus eius ad fontem Rogel.</span>
	<span class="versiculo"><sup>8</sup> Ascenditque per convallem Benennom ex latere Iebusaei ad meridiem &#x2014; haec est Ierusalem &#x2014; et inde se erigens ad verticem montis, qui est contra vallem Ennom ad occidentem in extrema parte vallis Raphaim contra aquilonem;</span>
	<span class="versiculo"><sup>9</sup> pertransitque a vertice montis usque ad fontem aquae Nephtoa et pervenit usque ad vicos montis Ephron inclinaturque in Baala, quae est Cariathiarim.</span>
	<span class="versiculo"><sup>10</sup> Et vergit de Baala contra occidentem usque ad montem Seir transitque iuxta latus montis Iarim ad aquilonem &#x2014; id est Cheslon &#x2014; et descendit in Bethsames transitque in Thamna</span>
	<span class="versiculo"><sup>11</sup> et pervenit ad latus septentrionale Accaron inclinaturque in Sechron et transit montem Baala pervenitque in Iebneel et finitur mari. Terminus occidentalis est mare Magnum.</span>
	<span class="versiculo"><sup>12</sup> Hi sunt termini filiorum Iudae per circuitum in cognationibus suis.</span>
	<span class="versiculo"><sup>13</sup> Chaleb vero filio Iephonne dedit partem in medio filiorum Iudae, sicut praeceperat Dominus Iosue: Cariatharbe (id est civitas Arbe), patris Enac, ipsa est Hebron.</span>
	<span class="versiculo"><sup>14</sup> Delevitque ex ea Chaleb tres filios Enac: Sesai et Ahiman et Tholmai de stirpe Enac.</span>
	<span class="versiculo"><sup>15</sup> Atque inde conscendens venit ad habitatores Dabir, quae prius vocabatur Cariathsepher (id est civitas Litterarum).</span>
	<span class="versiculo"><sup>16</sup> Dixitque Chaleb: &#x201c; Qui percusserit Cariathsepher et ceperit eam, dabo illi Axam filiam meam uxorem &#x201d;.</span>
	<span class="versiculo"><sup>17</sup> Cepitque eam Othoniel filius Cenez frater Chaleb, deditque ei Axam filiam suam uxorem.</span>
	<span class="versiculo"><sup>18</sup> Quae cum veniret, suasit viro suo, ut peteret a patre suo agrum; descenditque de asino. Cui Chaleb: &#x201c; Quid habes? &#x201d;, inquit.</span>
	<span class="versiculo"><sup>19</sup> At illa respondit: &#x201c; Da mihi benedictionem. Terram Nageb arentem dedisti mihi; iunge et irriguam &#x201d;. Dedit itaque ei Chaleb irriguum superius et inferius.</span>
	<span class="versiculo"><sup>20</sup> Haec est possessio tribus filiorum Iudae per cognationes suas.</span>
	<span class="versiculo"><sup>21</sup> Erantque civitates ab extremis partibus filiorum Iudae iuxta terminos Edom in Nageb: Cabseel et Eder et Iagur</span>
	<span class="versiculo"><sup>22</sup> et Cina et Dimona et Adada</span>
	<span class="versiculo"><sup>23</sup> et Cades et Asor et Iethnan,</span>
	<span class="versiculo"><sup>24</sup> Ziph et Telem et Baloth</span>
	<span class="versiculo"><sup>25</sup> et Asorhadatta et Carioth, Esron &#x2014; haec est Asor &#x2014;</span>
	<span class="versiculo"><sup>26</sup> Amam et Sama et Molada</span>
	<span class="versiculo"><sup>27</sup> et Asargadda et Hasemon et Bethphelet</span>
	<span class="versiculo"><sup>28</sup> et Asarsual et Bersabee et Baziothia,</span>
	<span class="versiculo"><sup>29</sup> Baala et Iim et Esem</span>
	<span class="versiculo"><sup>30</sup> et Eltholad et Cesil et Horma</span>
	<span class="versiculo"><sup>31</sup> et Siceleg et Madmena et Sensenna</span>
	<span class="versiculo"><sup>32</sup> et Lebaoth et Selim et Enremmon: omnes civitates viginti novem et villae earum.</span>
	<span class="versiculo"><sup>33</sup> In campestribus vero: Esthaol et Saraa et Asena</span>
	<span class="versiculo"><sup>34</sup> et Zanoa et Engannim, Thapphua et Enaim,</span>
	<span class="versiculo"><sup>35</sup> Ierimoth et Odollam, Socho et Azeca</span>
	<span class="versiculo"><sup>36</sup> et Saarim et Adithaim et Gedera et Gederothaim: urbes quattuordecim et villae earum.</span>
	<span class="versiculo"><sup>37</sup> Sanan et Hadasa et Magdalgad</span>
	<span class="versiculo"><sup>38</sup> et Delean et Maspha et Iecethel,</span>
	<span class="versiculo"><sup>39</sup> Lachis et Bascath et Eglon</span>
	<span class="versiculo"><sup>40</sup> et Chebbon et Lehemas et Cethlis</span>
	<span class="versiculo"><sup>41</sup> et Gederoth, Bethdagon et Naama et Maceda: civitates sedecim et villae earum.</span>
	<span class="versiculo"><sup>42</sup> Lobna et Ether et Asan</span>
	<span class="versiculo"><sup>43</sup> et Iephtha et Esna et Nesib</span>
	<span class="versiculo"><sup>44</sup> et Ceila et Achzib et Maresa: civitates novem et villae earum.</span>
	<span class="versiculo"><sup>45</sup> Accaron cum filiabus et villulis suis;</span>
	<span class="versiculo"><sup>46</sup> ab Accaron usque ad mare: omnia, quae sunt ad latus Azoti, et viculos eorum,</span>
	<span class="versiculo"><sup>47</sup> Azotus cum filiabus et villulis suis, Gaza cum filiabus et villulis suis usque ad torrentem Aegypti, et mare Magnum terminus.</span>
	<span class="versiculo"><sup>48</sup> Et in monte: Samir et Iether et Socho</span>
	<span class="versiculo"><sup>49</sup> et Danna et Cariathsenna &#x2014; haec est Dabir &#x2014;</span>
	<span class="versiculo"><sup>50</sup> et Anab et Esthemo et Anim</span>
	<span class="versiculo"><sup>51</sup> et Gosen et Helon et Gilo: civitates undecim et villae earum.</span>
	<span class="versiculo"><sup>52</sup> Arab et Duma et Esaan</span>
	<span class="versiculo"><sup>53</sup> et Ianum et Beththapphua et Apheca</span>
	<span class="versiculo"><sup>54</sup> et Ammatha et Cariatharbe &#x2014; haec est Hebron &#x2014; et Sior: civitates novem et villae earum.</span>
	<span class="versiculo"><sup>55</sup> Maon et Carmel et Ziph et Iutta</span>
	<span class="versiculo"><sup>56</sup> et Iezrahel et Iucadam et Zanoa,</span>
	<span class="versiculo"><sup>57</sup> Accain, Gabaa et Thamna: civitates decem et villae earum.</span>
	<span class="versiculo"><sup>58</sup> Halhul, Bethsur et Gedor</span>
	<span class="versiculo"><sup>59</sup> et Mareth et Bethanoth et Eltecon: civitates sex et villae earum. Thecue et Ephratha &#x2014; haec est Bethlehem &#x2014; et Phegor et Etam et Culon et Tatam et Sores et Carem et Gallim et Bether et Manahath: civitates undecim et villae earum.</span>
	<span class="versiculo"><sup>60</sup> Cariathbaal &#x2014; haec est Cariathiarim (urbs Silvarum) &#x2014; et Arebba: civitates duae et villae earum.</span>
	<span class="versiculo"><sup>61</sup> In deserto: Betharaba, Meddin et Sachacha</span>
	<span class="versiculo"><sup>62</sup> et Nebsan et civitas Salis et Engaddi: civitates sex et villae earum.</span>
	<span class="versiculo"><sup>63</sup> Iebusaeum autem habitatorem Ierusalem non potuerunt filii Iudae delere; habitavitque Iebusaeus cum filiis Iudae in Ierusalem usque in praesentem diem.</span>
</div>
