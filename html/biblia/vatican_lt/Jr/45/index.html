<div>
    <span class="capitulo">45</span>
    <span class="versiculo"><sup>1</sup> Verbum, quod locutus est Ieremias propheta ad Baruch filium Neriae, cum scriberet verba haec in libro ex ore Ieremiae, anno quarto Ioachim filii Iosiae regis Iudae, dicens:</span>
    <span class="versiculo"><sup>2</sup> &#x201c; Haec dicit Dominus, Deus Israel, super te, Baruch.</span>
    <span class="versiculo"><sup>3</sup> Dixisti: &#x201c;Vae misero mihi, quoniam addidit Dominus dolorem maerori meo; laboravi in gemitu meo et requiem non inveni&#x201d;.</span>
    <span class="versiculo"><sup>4</sup> Haec dices ad eum: Sic dicit Dominus: Ecce, quod aedificavi, ego destruo et, quod plantavi, ego evello, universam terram hanc;</span>
    <span class="versiculo"><sup>5</sup> et tu quaeris tibi grandia? Noli quaerere, quia ecce ego adducam malum super omnem carnem, ait Dominus, et dabo tibi animam tuam quasi spolium in omnibus locis, ad quaecumque perrexeris &#x201d;.</span>
</div>
