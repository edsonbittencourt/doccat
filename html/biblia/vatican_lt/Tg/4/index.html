<div>
    <span class="capitulo">4</span>
    <span class="versiculo"><sup>1</sup> Unde bella et unde lites in vobis? Nonne hinc, ex concupi scentiis vestris, quae militant in membris vestris?</span>
    <span class="versiculo"><sup>2</sup> Concupiscitis et non habetis; occiditis et zelatis et non potestis adipisci; litigatis et belligeratis. Non habetis, propter quod non postulatis;</span>
    <span class="versiculo"><sup>3</sup> petitis et non accipitis, eo quod male petitis, ut in concupiscentiis vestris insumatis.</span>
    <span class="versiculo"><sup>4</sup> Adulteri, nescitis quia amicitia huius mundi inimica est Dei?
Quicumque ergo voluerit amicus esse saeculi huius, inimicus Dei constituitur.</span>
    <span class="versiculo"><sup>5</sup> Aut putatis quia inaniter Scriptura dicat: &#x201c; Ad invidiam concupiscit Spiritus, qui inhabitat in nobis? &#x201d;.</span>
    <span class="versiculo"><sup>6</sup> Maiorem autem dat gratiam; propter quod dicit:
&#x201c; Deus superbis resistit,
humilibus autem dat gratiam &#x201d;.</span>
    <span class="versiculo"><sup>7</sup> Subicimini igitur Deo; resistite autem Diabolo, et fugiet a vobis.</span>
    <span class="versiculo"><sup>8</sup> Appropiate Deo, et appropinquabit vobis. Emundate manus, peccatores; et purificate corda, duplices animo.</span>
    <span class="versiculo"><sup>9</sup> Miseri estote et lugete et plorate; risus vester in luctum convertatur, et gaudium in maerorem.</span>
    <span class="versiculo"><sup>10</sup> Humiliamini in conspectu Domini, et exaltabit vos.</span>
    <span class="versiculo"><sup>11</sup> Nolite detrahere alterutrum, fratres; qui detrahit fratri, aut qui iudicat fratrem suum, detrahit legi et iudicat legem; si autem iudicas legem, non es factor legis sed iudex.</span>
    <span class="versiculo"><sup>12</sup> Unus est legislator et iudex, qui potest salvare et perdere; tu autem quis es, qui iudicas proximum?</span>
    <span class="versiculo"><sup>13</sup> Age nunc, qui dicitis: &#x201c; Hodie aut crastino ibimus in illam civitatem et faciemus quidem ibi annum et mercabimur et lucrum faciemus &#x201d;;</span>
    <span class="versiculo"><sup>14</sup> qui ignoratis, quae erit in crastinum vita vestra! Vapor enim estis ad modicum parens, deinceps exterminatur;</span>
    <span class="versiculo"><sup>15</sup> pro eo ut dicatis: &#x201c; Si Dominus voluerit, et vivemus et faciemus hoc aut illud &#x201d;.</span>
    <span class="versiculo"><sup>16</sup> Nunc autem gloriamini in superbiis vestris; omnis gloriatio talis maligna est.</span>
    <span class="versiculo"><sup>17</sup> Scienti igitur bonum facere et non facienti, peccatum est illi!</span>
</div>
