<div>
	<span class="capitulo">2</span>
	<span class="versiculo"><sup>1</sup> Et dixit ad me: &#x201c; Fili hominis, sta super pedes tuos, et loquar tecum &#x201d;.</span>
	<span class="versiculo"><sup>2</sup> Et ingressus est in me spiritus, postquam locutus est mihi et statuit me supra pedes meos, et audivi loquentem ad me</span>
	<span class="versiculo"><sup>3</sup> et dicentem: &#x201c; Fili hominis, mitto ego te ad filios Israel, ad gentes apostatrices, quae recesserunt a me; ipsi et patres eorum praevaricati sunt in me usque ad diem hanc.</span>
	<span class="versiculo"><sup>4</sup> Et filii dura facie et obstinato corde sunt, ad quos ego mitto te; et dices ad eos: Haec dicit Dominus Deus.</span>
	<span class="versiculo"><sup>5</sup> Ipsi sive audiant, sive contemnant &#x2014; quoniam domus exasperans est &#x2014; sciant tamen quia propheta fuerit in medio eorum.</span>
	<span class="versiculo"><sup>6</sup> Tu ergo, fili hominis, ne timeas eos neque sermones eorum metuas, etsi cardui et spinae te circumdant, et cum scorpionibus habitas. Verba eorum ne timeas et vultus eorum ne formides, quia domus exasperans est.</span>
	<span class="versiculo"><sup>7</sup> Loqueris ergo verba mea ad eos, sive audiant, sive contemnant, quoniam exasperantes sunt.</span>
	<span class="versiculo"><sup>8</sup> Tu autem, fili hominis, audi, quaecumque loquor ad te, et noli esse exasperans, sicut domus exasperatrix est; aperi os tuum et comede, quaecumque ego do tibi &#x201d;.</span>
	<span class="versiculo"><sup>9</sup> Et vidi: et ecce manus missa ad me, in qua erat involutus liber; et expandit illum coram me, qui erat scriptus intus et foris, et scriptae erant in eo lamentationes et gemitus et vae.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_ezechielis_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
