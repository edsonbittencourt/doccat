<div>
    <span class="capitulo">28</span>
    <span class="versiculo"><sup>1</sup> Et factus est sermo Domini ad me dicens:</span>
    <span class="versiculo"><sup>2</sup> &#x201c; Fili hominis, dic principi Tyri: Haec dicit Dominus Deus:
Eo quod elevatum est cor tuum,
et dixisti: &#x201c;Deus ego sum
et in cathedra deorum sedeo
in corde maris!&#x201d;,
cum sis homo et non Deus,
et dedisti cor tuum quasi cor Dei.</span>
    <span class="versiculo"><sup>3</sup> Ecce sapientior es tu Danel,
omne secretum non est absconditum a te,</span>
    <span class="versiculo"><sup>4</sup> in sapientia et prudentia tua
fecisti tibi opes
et acquisisti aurum et argentum
in thesauris tuis;</span>
    <span class="versiculo"><sup>5</sup> in multitudine sapientiae tuae et in negotiatione tua
multiplicasti tibi opes,
et elevatum est cor tuum in opibus tuis.</span>
    <span class="versiculo"><sup>6</sup> Propterea haec dicit Dominus Deus: Eo quod fecisti cor tuum quasi cor Dei,</span>
    <span class="versiculo"><sup>7</sup> idcirco ecce ego adducam super te
alienos violentissimos gentium;
et nudabunt gladios suos super pulchritudinem sapientiae tuae
et polluent splendorem tuum.</span>
    <span class="versiculo"><sup>8</sup> In fossam detrahent te, et morieris
interitu occisorum in corde maris.</span>
    <span class="versiculo"><sup>9</sup> Numquid dicens loqueris: &#x201c;Deus ego sum!&#x201d;
coram interficientibus te,
cum sis homo et non Deus
in manu occidentium te?</span>
    <span class="versiculo"><sup>10</sup> Morte incircumcisorum morieris
in manu alienorum,
quia ego locutus sum &#x201d;,
ait Dominus Deus.</span>
    <span class="versiculo"><sup>11</sup> Et factus est sermo Domini ad me dicens: &#x201c; Fili hominis, leva planctum super regem Tyri</span>
    <span class="versiculo"><sup>12</sup> et dices ei: Haec dicit Dominus Deus:
Tu signaculum perfectum,
plenus sapientia et perfectus decore;</span>
    <span class="versiculo"><sup>13</sup> in deliciis paradisi Dei fuisti,
omnis lapis pretiosus operimentum tuum:
sardius, topazius et iaspis,
chrysolithus et onyx et beryllus,
sapphirus et carbunculus et smaragdus,
aurum opus caelaturae in te;
in die, qua conditus es, praeparata sunt.</span>
    <span class="versiculo"><sup>14</sup> Cum cherub extento et protegente te posui te,
in monte sancto Dei fuisti,
in medio lapidum ignitorum ambulasti,</span>
    <span class="versiculo"><sup>15</sup> perfectus in viis tuis
a die conditionis tuae,
donec inventa est iniquitas in te.</span>
    <span class="versiculo"><sup>16</sup> In multitudine negotiationis tuae repleta sunt interiora tua
iniquitate, et peccasti.
Et eieci te de monte Dei,
et perdidit te cherub protegens
de medio lapidum ignitorum.</span>
    <span class="versiculo"><sup>17</sup> Elevatum est cor tuum in decore tuo;
perdidisti sapientiam tuam propter splendorem tuum:
in terram proieci te,
ante faciem regum dedi te, ut cernerent te.</span>
    <span class="versiculo"><sup>18</sup> In multitudine iniquitatum tuarum
et iniquitate negotiationis tuae
polluisti sanctuaria tua;
producam ergo ignem de medio tui,
qui comedat te,
et dabo te in cinerem super terram
in conspectu omnium videntium te.</span>
    <span class="versiculo"><sup>19</sup> Omnes, qui viderint te, in gentibus
obstupescent super te;
in horrorem factus es
et non eris in perpetuum &#x201d;.</span>
    <span class="versiculo"><sup>20</sup> Et factus est sermo Domini ad me dicens:</span>
    <span class="versiculo"><sup>21</sup> &#x201c; Fili hominis, pone faciem tuam contra Sidonem et propheta de ea</span>
    <span class="versiculo"><sup>22</sup> et dices: Haec dicit Dominus Deus:
Ecce ego ad te, Sidon,
et glorificabor in medio tui,
et scient quia ego Dominus,
cum fecero in ea iudicia
et sanctificatus fuero in ea.</span>
    <span class="versiculo"><sup>23</sup> Et immittam ei pestilentiam
et sanguinem in plateis eius,
et corruent interfecti in medio eius gladio per circuitum,
et scient quia ego Dominus.</span>
    <span class="versiculo"><sup>24</sup> Et non erit ultra domui Israel stimulus amaritudinis et spina dolorem inferens undique per circuitum eorum, qui adversantur eis, et scient quia ego Dominus Deus.</span>
    <span class="versiculo"><sup>25</sup> Haec dicit Dominus Deus: Quando congregavero domum Israel de populis, in quibus dispersi sunt, sanctificabor in eis coram gentibus, et habitabunt in terra sua, quam dedi servo meo Iacob;</span>
    <span class="versiculo"><sup>26</sup> et habitabunt in ea securi et aedificabunt domos plantabuntque vineas et habitabunt confidenter, cum fecero iudicia in omnibus, qui adversantur eis per circuitum, et scient quia ego Dominus Deus eorum &#x201d;.</span>
</div>
