<div>
	<span class="capitulo">10</span>
	<span class="versiculo"><sup>1</sup> Et vidi alium angelum for tem descendentem de caelo amictum nube, et iris super caput, et facies eius erat ut sol, et pedes eius tamquam columnae ignis;</span>
	<span class="versiculo"><sup>2</sup> et habebat in manu sua libellum apertum. Et posuit pedem suum dexterum supra mare, sinistrum autem super terram,</span>
	<span class="versiculo"><sup>3</sup> et clamavit voce magna, quemadmodum cum leo rugit. Et cum clamasset, locuta sunt septem tonitrua voces suas.</span>
	<span class="versiculo"><sup>4</sup> Et cum locuta fuissent septem tonitrua, scripturus eram; et audivi vocem de caelo dicentem: &#x201c; Signa, quae locuta sunt septem tonitrua, et noli ea scribere &#x201d;.</span>
	<span class="versiculo"><sup>5</sup> Et angelus, quem vidi stantem supra mare et supra terram, levavit manum suam dexteram ad caelum</span>
	<span class="versiculo"><sup>6</sup> et iuravit per Viventem in saecula saeculorum, qui creavit caelum et ea, quae in illo sunt, et terram et ea, quae in ea sunt, et mare et ea, quae in eo sunt: &#x201c; Tempus amplius non erit,</span>
	<span class="versiculo"><sup>7</sup> sed in diebus vocis septimi angeli, cum coeperit tuba canere, et consummatum est mysterium Dei, sicut evangelizavit servis suis prophetis &#x201d;.</span>
	<span class="versiculo"><sup>8</sup> Et vox, quam audivi de caelo, iterum loquentem mecum et dicentem: &#x201c; Vade, accipe librum apertum de manu angeli stantis supra mare et supra terram &#x201d;.</span>
	<span class="versiculo"><sup>9</sup> Et abii ad angelum dicens ei, ut daret mihi libellum. Et dicit mihi: &#x201c; Accipe et devora illum; et faciet amaricare ventrem tuum, sed in ore tuo erit dulcis tamquam mel &#x201d;.</span>
	<span class="versiculo"><sup>10</sup> Et accepi libellum de manu angeli et devoravi eum, et erat in ore meo tamquam mel dulcis; et cum devorassem eum, amaricatus est venter meus.</span>
	<span class="versiculo"><sup>11</sup> Et dicunt mihi: &#x201c; Oportet te iterum prophetare super populis et gentibus et linguis et regibus multis &#x201d;.</span>
</div>
