<div>
    <span class="capitulo">5</span>
    <span class="versiculo"><sup>1</sup> Omnis namque pontifex ex hominibus assumptus pro homi nibus constituitur in his, quae sunt ad Deum, ut offerat dona et sacrificia pro peccatis;</span>
    <span class="versiculo"><sup>2</sup> qui aeque condolere possit his, qui ignorant et errant, quoniam et ipse circumdatus est infirmitate</span>
    <span class="versiculo"><sup>3</sup> et propter eam debet, quemadmodum et pro populo, ita etiam pro semetipso offerre pro peccatis.</span>
    <span class="versiculo"><sup>4</sup> Nec quisquam sumit sibi illum honorem, sed qui vocatur a Deo tamquam et Aaron.</span>
    <span class="versiculo"><sup>5</sup> Sic et Christus non semetipsum glorificavit, ut pontifex fieret, sed qui locutus est ad eum:
&#x201c; Filius meus es tu;
ego hodie genui te &#x201d;;</span>
    <span class="versiculo"><sup>6</sup> quemadmodum et in alio dicit:
&#x201c; Tu es sacerdos in aeternum secundum ordinem Melchisedech &#x201d;.</span>
    <span class="versiculo"><sup>7</sup> Qui in diebus carnis suae, preces supplicationesque ad eum, qui possit salvum illum a morte facere, cum clamore valido et lacrimis offerens et exauditus pro sua reverentia,</span>
    <span class="versiculo"><sup>8</sup> et quidem cum esset Filius, didicit ex his, quae passus est, oboedientiam;</span>
    <span class="versiculo"><sup>9</sup> et, consummatus, factus est omnibus oboedientibus sibi auctor salutis aeternae,</span>
    <span class="versiculo"><sup>10</sup> appellatus a Deo pontifex iuxta ordinem Melchisedech.</span>
    <span class="versiculo"><sup>11</sup> De quo grandis nobis sermo et ininterpretabilis ad dicendum, quoniam segnes facti estis ad audiendum.</span>
    <span class="versiculo"><sup>12</sup> Etenim cum deberetis magistri esse propter tempus, rursum indigetis, ut vos doceat aliquis elementa exordii sermonum Dei, et facti estis, quibus lacte opus sit, non solido cibo.</span>
    <span class="versiculo"><sup>13</sup> Omnis enim, qui lactis est particeps, expers est sermonis iustitiae, parvulus enim est;</span>
    <span class="versiculo"><sup>14</sup> perfectorum autem est solidus cibus, eorum, qui pro consuetudine exercitatos habent sensus ad discretionem boni ac mali.</span>
</div>
