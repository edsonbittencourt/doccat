<div>
    <span class="capitulo">1</span>
    <span class="versiculo"><sup>1</sup> Multifariam et multis modis olim Deus locutus patribus in prophetis,</span>
    <span class="versiculo"><sup>2</sup> in novissimis his diebus locutus est nobis in Filio, quem constituit heredem universorum, per quem fecit et saecula;</span>
    <span class="versiculo"><sup>3</sup> qui, cum sit splendor gloriae et figura substantiae eius et portet omnia verbo virtutis suae, purgatione peccatorum facta, consedit ad dexteram maiestatis in excelsis,</span>
    <span class="versiculo"><sup>4</sup> tanto melior angelis effectus, quanto differentius prae illis nomen hereditavit.</span>
    <span class="versiculo"><sup>5</sup> Cui enim dixit aliquando angelorum:
&#x201c; Filius meus es tu;
ego hodie genui te &#x201d;
et rursum: &#x201c; Ego ero illi in patrem, et ipse erit mihi in filium &#x201d;?</span>
    <span class="versiculo"><sup>6</sup> Cum autem iterum introducit primogenitum in orbem terrae, dicit:
&#x201c; Et adorent eum omnes angeli Dei &#x201d;.</span>
    <span class="versiculo"><sup>7</sup> Et ad angelos quidem dicit:
&#x201c; Qui facit angelos suos spiritus
et ministros suos flammam ignis &#x201d;;</span>
    <span class="versiculo"><sup>8</sup> ad Filium autem:
&#x201c; Thronus tuus, Deus, in saeculum saeculi,
et virga aequitatis virga regni tui.</span>
    <span class="versiculo"><sup>9</sup> Dilexisti iustitiam et odisti iniquitatem,
propterea unxit te Deus, Deus tuus,
oleo exsultationis prae participibus tuis &#x201d;</span>
    <span class="versiculo"><sup>10</sup> et:
&#x201c; Tu in principio, Domine, terram fundasti;
et opera manuum tuarum sunt caeli.</span>
    <span class="versiculo"><sup>11</sup> Ipsi peribunt, tu autem permanes;
et omnes ut vestimentum veterascent,</span>
    <span class="versiculo"><sup>12</sup> et velut amictum involves eos,
sicut vestimentum et mutabuntur.
Tu autem idem es, et anni tui non deficient &#x201d;.</span>
    <span class="versiculo"><sup>13</sup> Ad quem autem angelorum dixit aliquando:
&#x201c; Sede a dextris meis,
donec ponam inimicos tuos scabellum pedum tuorum &#x201d;?</span>
    <span class="versiculo"><sup>14</sup> Nonne omnes sunt administratorii spiritus, qui in ministerium mittuntur propter eos, qui hereditatem capient salutis?</span>
</div>
