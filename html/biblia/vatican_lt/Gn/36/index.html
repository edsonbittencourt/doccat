<div>
    <span class="capitulo">36</span>
    <span class="versiculo"><sup>1</sup> Hae sunt autem generationes Esau. Ipse est Edom.</span>
    <span class="versiculo"><sup>2</sup> Esau accepit uxores de filiabus Chanaan: Ada filiam Elon Hetthaei et Oolibama filiam Ana filii Sebeon Horraei;</span>
    <span class="versiculo"><sup>3</sup> Basemath quoque filiam Ismael sororem Nabaioth.</span>
    <span class="versiculo"><sup>4</sup> Peperit autem Ada Eliphaz, Basemath genuit Rahuel,</span>
    <span class="versiculo"><sup>5</sup> Oolibama genuit Iehus et Ialam et Core.
Hi filii Esau, qui nati sunt ei in terra Chanaan.</span>
    <span class="versiculo"><sup>6</sup> Tulit autem Esau uxores suas et filios et filias et omnes animas domus suae et pecora armenta et cuncta, quae acquisierat in terra Chanaan, et abiit in terram Seir; recessitque a fratre suo Iacob.</span>
    <span class="versiculo"><sup>7</sup> Divites enim erant valde et simul habitare non poterant; nec sustinebat eos terra peregrinationis eorum prae multitudine gregum.</span>
    <span class="versiculo"><sup>8</sup> Habitavitque Esau in monte Seir. Ipse est Edom.</span>
    <span class="versiculo"><sup>9</sup> Hae autem sunt generationes Esau patris Edom in monte Seir,</span>
    <span class="versiculo"><sup>10</sup> et haec nomina filiorum eius: Eliphaz filius Ada uxoris Esau, Rahuel quoque filius Basemath uxoris eius.</span>
    <span class="versiculo"><sup>11</sup> Fueruntque Eliphaz filii: Theman, Omar, Sepho et Gatham et Cenez.</span>
    <span class="versiculo"><sup>12</sup> Erat autem Thamna concubina Eliphaz filii Esau, quae peperit ei Amalec. Hi sunt filii Ada uxoris Esau.</span>
    <span class="versiculo"><sup>13</sup> Filii autem Rahuel: Nahath et Zara, Samma et Meza; hi filii Basemath uxoris Esau.</span>
    <span class="versiculo"><sup>14</sup> Isti erant filii Oolibama filiae Ana filii Sebeon uxoris Esau, quos genuit ei: Iehus et Ialam et Core.</span>
    <span class="versiculo"><sup>15</sup> Hi duces filiorum Esau. Filii Eliphaz primogeniti Esau: dux Theman, dux Omar, dux Sepho, dux Cenez,</span>
    <span class="versiculo"><sup>16</sup> dux Core, dux Gatham, dux Amalec. Hi duces Eliphaz in terra Edom; hi filii Ada.</span>
    <span class="versiculo"><sup>17</sup> Hi filii Rahuel filii Esau: dux Nahath, dux Zara, dux Samma, dux Meza. Hi duces Rahuel in terra Edom; isti filii Basemath uxoris Esau.</span>
    <span class="versiculo"><sup>18</sup> Hi filii Oolibama uxoris Esau: dux Iehus, dux Ialam, dux Core. Hi duces Oolibama filiae Ana uxoris Esau.</span>
    <span class="versiculo"><sup>19</sup> Isti sunt filii Esau et hi duces eorum. Ipse est Edom.</span>
    <span class="versiculo"><sup>20</sup> Isti sunt filii Seir Horraei habitatores terrae: Lotan et Sobal et Sebeon et Ana</span>
    <span class="versiculo"><sup>21</sup> et Dison et Eser et Disan; hi duces Horraei filii Seir in terra Edom.</span>
    <span class="versiculo"><sup>22</sup> Facti sunt autem filii Lotan: Hori et Hemam; erat autem soror Lotan Thamna.</span>
    <span class="versiculo"><sup>23</sup> Et isti filii Sobal: Alvan et Manahath et Ebal, Sepho et Onam.</span>
    <span class="versiculo"><sup>24</sup> Et hi filii Sebeon: Aia et Ana. Iste est Ana, qui invenit aquas calidas in solitudine, cum pasceret asinos Sebeon patris sui.</span>
    <span class="versiculo"><sup>25</sup> Habuitque filium Dison et filiam Oolibama.</span>
    <span class="versiculo"><sup>26</sup> Et isti filii Dison: Hemdan et Eseban et Iethran et Charran.</span>
    <span class="versiculo"><sup>27</sup> Hi filii Eser: Bilhan et Zavan et Iacan.</span>
    <span class="versiculo"><sup>28</sup> Habuit autem filios Disan: Us et Aran.</span>
    <span class="versiculo"><sup>29</sup> Isti duces Horraeorum: dux Lotan, dux Sobal, dux Sebeon, dux Ana,</span>
    <span class="versiculo"><sup>30</sup> dux Dison, dux Eser, dux Disan; isti duces Horraeorum secundum tribus eorum in terra Seir.</span>
    <span class="versiculo"><sup>31</sup> Reges autem, qui regnaverunt in terra Edom, antequam haberent regem filii Israel, fuerunt hi.</span>
    <span class="versiculo"><sup>32</sup> Regnavit in Edom Bela filius Beor, nomenque urbis eius Denaba.</span>
    <span class="versiculo"><sup>33</sup> Mortuus est autem Bela, et regnavit pro eo Iobab filius Zarae de Bosra.</span>
    <span class="versiculo"><sup>34</sup> Cumque mortuus esset Iobab, regnavit pro eo Husam de terra Themanorum.</span>
    <span class="versiculo"><sup>35</sup> Hoc quoque mortuo, regnavit pro eo Adad filius Badad, qui percussit Madian in regione Moab; et nomen urbis eius Avith.</span>
    <span class="versiculo"><sup>36</sup> Cumque mortuus esset Adad, regnavit pro eo Semla de Masreca.</span>
    <span class="versiculo"><sup>37</sup> Hoc quoque mortuo, regnavit pro eo Saul de Rohoboth iuxta fluvium.</span>
    <span class="versiculo"><sup>38</sup> Cumque et hic obiisset, successit in regnum Baalhanan filius Achobor.</span>
    <span class="versiculo"><sup>39</sup> Isto quoque mortuo, regnavit pro eo Adad, nomenque urbis eius Phau; et appellabatur uxor eius Meetabel filia Matred filiae Mezaab.</span>
    <span class="versiculo"><sup>40</sup> Haec ergo nomina ducum Esau in cognationibus et locis et vocabulis suis: dux Thamna, dux Alva, dux Ietheth,</span>
    <span class="versiculo"><sup>41</sup> dux Oolibama, dux Ela, dux Phinon,</span>
    <span class="versiculo"><sup>42</sup> dux Cenez, dux Theman, dux Mabsar,</span>
    <span class="versiculo"><sup>43</sup> dux Magdiel, dux Iram.
Hi duces Edom habitantes in terra imperii sui. Ipse est Esau pater Idumaeorum.</span>
</div>
