<div>
	<span class="capitulo">26</span>
	<span class="versiculo"><sup>1</sup> Post hanc plagam dixit Dominus ad Moysen et Eleazarum filium Aaron sacerdotem:</span>
	<span class="versiculo"><sup>2</sup> &#x201c; Numerate summam totius congregationis filiorum Israel a viginti annis et supra per domos et cognationes suas, cunctos, qui possunt ad bella procedere &#x201d;.</span>
	<span class="versiculo"><sup>3</sup> Locuti sunt itaque Moyses et Eleazar sacerdos in campestribus Moab super Iordanem contra Iericho ad eos, qui erant</span>
	<span class="versiculo"><sup>4</sup> a viginti annis et supra, sicut Dominus imperaverat Moysi.
Filiorum Israel, qui egressi sunt de terra Aegypti, iste est numerus.</span>
	<span class="versiculo"><sup>5</sup> Ruben primogenitus Israel. Huius filius Henoch, a quo familia Henochitarum, et Phallu, a quo familia Phalluitarum,</span>
	<span class="versiculo"><sup>6</sup> et Hesron, a quo familia Hesronitarum, et Charmi, a quo familia Charmitarum.</span>
	<span class="versiculo"><sup>7</sup> Hae sunt familiae de stirpe Ruben, quarum numerus inventus est quadraginta tria milia et septingenti triginta.</span>
	<span class="versiculo"><sup>8</sup> Filius Phallu: Eliab.</span>
	<span class="versiculo"><sup>9</sup> Huius filii: Namuel et Dathan et Abiram. Isti sunt Dathan et Abiram principes populi, qui surrexerunt contra Moysen et Aaron in seditione Core, quando adversus Dominum rebellaverunt,</span>
	<span class="versiculo"><sup>10</sup> et aperiens terra os suum devoravit eos et Core, morientibus plurimis, quando combussit ignis ducentos quinquaginta viros; et facti sunt in signum.</span>
	<span class="versiculo"><sup>11</sup> Core pereunte, filii illius non perierunt.</span>
	<span class="versiculo"><sup>12</sup> Filii Simeon per cognationes suas: Namuel, ab hoc familia Namuelitarum; Iamin, ab hoc familia Iaminitarum; Iachin, ab hoc familia Iachinitarum;</span>
	<span class="versiculo"><sup>13</sup> Zara, ab hoc familia Zaraitarum; Saul, ab hoc familia Saulitarum.</span>
	<span class="versiculo"><sup>14</sup> Hae sunt familiae de stirpe Simeon, quarum omnis numerus fuit viginti duo milia ducenti.</span>
	<span class="versiculo"><sup>15</sup> Filii Gad per cognationes suas: Sephon, ab hoc familia Sephonitarum; Haggi, ab hoc familia Haggitarum; Suni, ab hoc familia Sunitarum;</span>
	<span class="versiculo"><sup>16</sup> Ozni, ab hoc familia Oznitarum; Heri, ab hoc familia Heritarum;</span>
	<span class="versiculo"><sup>17</sup> Arodi, ab hoc familia Aroditarum; Areli, ab hoc familia Arelitarum.</span>
	<span class="versiculo"><sup>18</sup> Istae sunt familiae Gad, quarum omnis numerus fuit quadraginta milia quingenti.</span>
	<span class="versiculo"><sup>19</sup> Filii Iudae Her et Onan, qui ambo mortui sunt in terra Chanaan.</span>
	<span class="versiculo"><sup>20</sup> Fueruntque filii Iudae per cognationes suas: Sela, a quo familia Selanitarum; Phares, a quo familia Pharesitarum; Zara, a quo familia Zaraitarum.</span>
	<span class="versiculo"><sup>21</sup> Porro filii Phares: Esrom, a quo familia Esromitarum; et Hamul, a quo familia Hamulitarum.</span>
	<span class="versiculo"><sup>22</sup> Istae sunt familiae Iudae, quarum omnis numerus fuit septuaginta sex milia quingenti.</span>
	<span class="versiculo"><sup>23</sup> Filii Issachar per cognationes suas: Thola, a quo familia Tholaitarum; Phua, a quo familia Phuaitarum;</span>
	<span class="versiculo"><sup>24</sup> Iasub, a quo familia Iasubitarum; Semron, a quo familia Semronitarum.</span>
	<span class="versiculo"><sup>25</sup> Hae sunt cognationes Issachar, quarum numerus fuit sexaginta quattuor milia trecenti.</span>
	<span class="versiculo"><sup>26</sup> Filii Zabulon per cognationes suas: Sared, a quo familia Sareditarum; Elon, a quo familia Elonitarum; Iahelel, a quo familia Iahelelitarum.</span>
	<span class="versiculo"><sup>27</sup> Hae sunt cognationes Zabulon, quarum numerus fuit sexaginta milia quingenti.</span>
	<span class="versiculo"><sup>28</sup> Filii Ioseph per cognationes suas: Manasse et Ephraim.</span>
	<span class="versiculo"><sup>29</sup> De Manasse ortus est Machir, a quo familia Machiritarum; Machir genuit Galaad, a quo familia Galaaditarum.</span>
	<span class="versiculo"><sup>30</sup> Galaad habuit filios: Iezer, a quo familia Iezeritarum; et Helec, a quo familia Helecitarum;</span>
	<span class="versiculo"><sup>31</sup> et Asriel, a quo familia Asrielitarum; et Sechem, a quo familia Sechemitarum;</span>
	<span class="versiculo"><sup>32</sup> et Semida, a quo familia Semidaitarum; et Hepher, a quo familia Hepheritarum.</span>
	<span class="versiculo"><sup>33</sup> Fuit autem Hepher pater Salphaad, qui filios non habebat sed tantum filias, quarum ista sunt nomina: Maala et Noa et Hegla et Melcha et Thersa.</span>
	<span class="versiculo"><sup>34</sup> Hae sunt familiae Manasse, et numerus earum quinquaginta duo milia septingenti.</span>
	<span class="versiculo"><sup>35</sup> Filii autem Ephraim per cognationes suas fuerunt hi: Suthala, a quo familia Suthalaitarum; Becher, a quo familia Becheritarum; Thehen, a quo familia Thehenitarum.</span>
	<span class="versiculo"><sup>36</sup> Porro filius Suthala fuit Heran, a quo familia Heranitarum.</span>
	<span class="versiculo"><sup>37</sup> Hae sunt cognationes filiorum Ephraim, quarum numerus fuit triginta duo milia quingenti. Isti sunt filii Ioseph per familias suas.</span>
	<span class="versiculo"><sup>38</sup> Filii Beniamin in cognationibus suis: Bela, a quo familia Belaitarum; Asbel, a quo familia Asbelitarum; Ahiram, a quo familia Ahiramitarum;</span>
	<span class="versiculo"><sup>39</sup> Supham, a quo familia Suphamitarum; Hupham, a quo familia Huphamitarum.</span>
	<span class="versiculo"><sup>40</sup> Filii Bela: Ared et Naaman; de Ared familia Areditarum, de Naaman familia Naamanitarum.</span>
	<span class="versiculo"><sup>41</sup> Hi sunt filii Beniamin per cognationes suas, quorum numerus fuit quadraginta quinque milia sescenti.</span>
	<span class="versiculo"><sup>42</sup> Filii Dan per cognationes suas: Suham, a quo familia Suhamitarum. Hae sunt cognationes Dan per familias suas:</span>
	<span class="versiculo"><sup>43</sup> omnes fuere Suhamitae, quorum numerus erat sexaginta quattuor milia quadringenti.</span>
	<span class="versiculo"><sup>44</sup> Filii Aser per cognationes suas: Iemna, a quo familia Iemnaitarum; Isui, a quo familia Isuitarum; Beria, a quo familia Beriaitarum.</span>
	<span class="versiculo"><sup>45</sup> Filii Beria: Heber, a quo familia Heberitarum, et Melchiel a quo familia Melchielitarum.</span>
	<span class="versiculo"><sup>46</sup> Nomen autem filiae Aser fuit Sara.</span>
	<span class="versiculo"><sup>47</sup> Hae cognationes filiorum Aser, et numerus eorum quinquaginta tria milia quadringenti.</span>
	<span class="versiculo"><sup>48</sup> Filii Nephthali per cognationes suas: Iasiel, a quo familia Iasielitarum; Guni, a quo familia Gunitarum;</span>
	<span class="versiculo"><sup>49</sup> Ieser, a quo familia Ieseritarum; Sellem, a quo familia Sellemitarum.</span>
	<span class="versiculo"><sup>50</sup> Hae sunt cognationes filiorum Nephthali per familias suas, quorum numerus quadraginta quinque milia quadringenti.</span>
	<span class="versiculo"><sup>51</sup> Ista est summa filiorum Israel qui recensiti sunt: sescenta milia et mille septingenti triginta.</span>
	<span class="versiculo"><sup>52</sup> Locutusque est Dominus ad Moysen dicens:</span>
	<span class="versiculo"><sup>53</sup> &#x201c; Istis dividetur terra iuxta numerum vocabulorum in possessiones suas.</span>
	<span class="versiculo"><sup>54</sup> Pluribus maiorem partem dabis et paucioribus minorem: singulis, sicut nunc recensiti sunt, tradetur possessio;</span>
	<span class="versiculo"><sup>55</sup> ita dumtaxat, ut sors terram dividat. Secundum numerum tribuum patrum suorum hereditabunt.</span>
	<span class="versiculo"><sup>56</sup> Quidquid sorte contigerit, hoc vel plures accipiant vel pauciores.</span>
	<span class="versiculo"><sup>57</sup> Hic quoque est numerus filiorum Levi per familias suas: Gerson, a quo familia Gersonitarum; Caath, a quo familia Caathitarum; Merari, a quo familia Meraritarum.</span>
	<span class="versiculo"><sup>58</sup> Hae sunt familiae Levi: familia Lobni, familia Hebroni, familia Moholi, familia Musi, familia Core. At vero Caath genuit Amram,</span>
	<span class="versiculo"><sup>59</sup> qui habuit uxorem Iochabed filiam Levi, quae nata est ei in Aegypto. Haec genuit Amram viro suo filios, Aaron et Moysen et Mariam sororem eorum.</span>
	<span class="versiculo"><sup>60</sup> De Aaron orti sunt Nadab et Abiu et Eleazar et Ithamar,</span>
	<span class="versiculo"><sup>61</sup> quorum Nadab et Abiu mortui sunt, cum obtulissent ignem alienum coram Domino.</span>
	<span class="versiculo"><sup>62</sup> Fueruntque omnes, qui numerati sunt, viginti tria milia generis masculini ab uno mense et supra; quia non sunt recensiti inter filios Israel, nec eis cum ceteris data possessio est.</span>
	<span class="versiculo"><sup>63</sup> Hic est numerus filiorum Israel, qui descripti sunt a Moyse et Eleazaro sacerdote in campestribus Moab supra Iordanem contra Iericho;</span>
	<span class="versiculo"><sup>64</sup> inter quos nullus fuit eorum, qui ante numerati sunt a Moyse et Aaron in deserto Sinai:</span>
	<span class="versiculo"><sup>65</sup> praedixerat enim Dominus quod omnes morerentur in solitudine; nullusque remansit ex eis, nisi Chaleb filius Iephonne et Iosue filius Nun.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_numeri_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
