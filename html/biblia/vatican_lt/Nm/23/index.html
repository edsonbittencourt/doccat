<div>
	<span class="capitulo">23</span>
	<span class="versiculo"><sup>1</sup> Dixitque Balaam ad Balac: &#x201c; Aedifica mihi hic septem aras et para totidem vitulos eiusdemque numeri arietes &#x201d;.</span>
	<span class="versiculo"><sup>2</sup> Cumque fecisset iuxta sermonem Balaam, imposuerunt vitulum et arietem super aram.</span>
	<span class="versiculo"><sup>3</sup> Dixitque Balaam ad Balac: &#x201c; Sta paulisper iuxta holocaustum tuum, donec vadam, si forte occurrat mihi Dominus; et, quodcumque imperaverit, loquar tibi &#x201d;. Cumque abiisset in collem nudum,</span>
	<span class="versiculo"><sup>4</sup> occurrit illi Deus. Locutusque ad eum Balaam: &#x201c; Septem, inquit, aras erexi et imposui vitulum et arietem desuper &#x201d;.</span>
	<span class="versiculo"><sup>5</sup> Dominus autem posuit verbum in ore eius et ait: &#x201c; Revertere ad Balac et haec loqueris &#x201d;.</span>
	<span class="versiculo"><sup>6</sup> Reversus invenit stantem Balac iuxta holocaustum suum et omnes principes Moabitarum;</span>
	<span class="versiculo"><sup>7</sup> assumptaque parabola sua, dixit:
&#x201c; De Aram adduxit me Balac,
rex Moabitarum de montibus orientis:
&quot;Veni, inquit, et maledic pro me Iacob;
propera et detestare Israel!&quot;.</span>
	<span class="versiculo"><sup>8</sup> Quomodo maledicam, cui non maledixit Deus?
Qua ratione detester, quem Dominus non detestatur?</span>
	<span class="versiculo"><sup>9</sup> De summis silicibus video eum
et de collibus considero illum:
populus solus habitabit
et inter gentes non reputabitur.</span>
	<span class="versiculo"><sup>10</sup> Et quis dinumerare possit pulverem Iacob
et quis numeravit arenam Israel?
Moriatur anima mea morte iustorum,
et fiant novissima mea horum similia &#x201d;.</span>
	<span class="versiculo"><sup>11</sup> Dixitque Balac ad Balaam: &#x201c; Quid est hoc, quod agis? Ut malediceres inimicis meis, vocavi te, et tu e contrario benedicis eis! &#x201d;.</span>
	<span class="versiculo"><sup>12</sup> Cui ille respondit: &#x201c; Num aliud possum loqui, nisi quod iusserit Dominus? &#x201d;.</span>
	<span class="versiculo"><sup>13</sup> Dixit ergo Balac: &#x201c; Veni mecum in alterum locum, unde partem Israel videas et totum videre non possis; inde maledicito ei &#x201d;.</span>
	<span class="versiculo"><sup>14</sup> Cumque duxisset eum in campum speculatorum super verticem montis Phasga, aedificavit septem aras imposuitque supra vitulum atque arietem.</span>
	<span class="versiculo"><sup>15</sup> Et dixit Balaam ad Balac: &#x201c; Sta hic iuxta holocaustum tuum, donec ego obvius pergam &#x201d;.</span>
	<span class="versiculo"><sup>16</sup> Cui cum Dominus occurrisset posuissetque verbum in ore eius, ait: &#x201c; Revertere ad Balac et haec loqueris ei &#x201d;.</span>
	<span class="versiculo"><sup>17</sup> Reversus invenit eum stantem iuxta holocaustum suum et principes Moabitarum cum eo. Ad quem Balac: &#x201c; Quid, inquit, locutus est Dominus? &#x201d;.</span>
	<span class="versiculo"><sup>18</sup> At ille, assumpta parabola sua, ait:
&#x201c; Surge, Balac, et ausculta;
audi, fili Sephor.</span>
	<span class="versiculo"><sup>19</sup> Non est Deus quasi homo, ut mentiatur,
nec ut filius hominis, ut mutetur.
Numquid dixit et non faciet?
Locutus est et non implebit?</span>
	<span class="versiculo"><sup>20</sup> Ad benedicendum adductus sum,
benedictionem prohibere non valeo.</span>
	<span class="versiculo"><sup>21</sup> Non conspicitur malum in Iacob,
nec videtur calamitas in Israel.
Dominus Deus eius cum eo est,
et clangor regis in illo.</span>
	<span class="versiculo"><sup>22</sup> Deus eduxit illum de Aegypto,
sicut cornua bubali est ei.</span>
	<span class="versiculo"><sup>23</sup> Non est augurium in Iacob,
nec divinatio in Israel.
Temporibus suis dicetur Iacob et Israeli
quid operatus sit Deus.</span>
	<span class="versiculo"><sup>24</sup> Ecce populus ut leaena consurget,
et quasi leo erigetur;
non accubabit, donec devoret praedam
et occisorum sanguinem bibat &#x201d;.</span>
	<span class="versiculo"><sup>25</sup> Dixitque Balac ad Balaam: &#x201c; Nec maledicas ei, nec benedicas! &#x201d;.</span>
	<span class="versiculo"><sup>26</sup> Et ille ait: &#x201c; Nonne dixi tibi quod, quidquid mihi Dominus imperaret, hoc facerem? &#x201d;.</span>
	<span class="versiculo"><sup>27</sup> Et ait Balac ad eum: &#x201c; Veni, et ducam te ad al&icirc;um locum, si forte placeat Deo, ut inde maledicas ei &#x201d;.</span>
	<span class="versiculo"><sup>28</sup> Cumque duxisset eum super verticem montis Phegor, qui respicit solitudinem,</span>
	<span class="versiculo"><sup>29</sup> dixit ei Balaam: &#x201c; Aedifica mihi hic septem aras et para totidem vitulos eiusdemque numeri arietes &#x201d;.</span>
	<span class="versiculo"><sup>30</sup> Fecit Balac, ut Balaam dixerat, imposuitque vitulos et arietes per singulas aras.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_numeri_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
