<div>
	<span class="capitulo">7</span>
	<span class="versiculo"><sup>1</sup> Factum est autem in die, qua complevit Moyses habitaculum et erexit illud unxitque et sanctificavit cum omnibus vasis suis, altare similiter et omnia vasa eius,</span>
	<span class="versiculo"><sup>2</sup> obtulerunt principes Israel et capita familiarum, qui erant per singulas tribus praefecti eorum, qui numerati fuerant,</span>
	<span class="versiculo"><sup>3</sup> munera coram Domino sex plaustra tecta cum duodecim bobus. Unum plaustrum obtulere duo duces et unum bovem singuli; obtuleruntque ea in conspectu habitaculi.</span>
	<span class="versiculo"><sup>4</sup> Ait autem Dominus ad Moysen:</span>
	<span class="versiculo"><sup>5</sup> &#x201c; Suscipe ab eis, ut serviant in ministerio tabernaculi conventus, et trades ea Levitis iuxta ordinem ministerii sui &#x201d;.</span>
	<span class="versiculo"><sup>6</sup> Itaque cum suscepisset Moyses plaustra et boves, tradidit eos Levitis.</span>
	<span class="versiculo"><sup>7</sup> Duo plaustra et quattuor boves dedit filiis Gerson, iuxta id quod habebant necessarium.</span>
	<span class="versiculo"><sup>8</sup> Quattuor alia plaustra et octo boves dedit filiis Merari, secundum offficia sua sub manu Ithamar filii Aaron sacerdotis.</span>
	<span class="versiculo"><sup>9</sup> Filiis autem Caath non dedit plaustra et boves, quia in sanctuario serviunt et onera propriis portant umeris.</span>
	<span class="versiculo"><sup>10</sup> Igitur obtulerunt duces in dedicationem altaris die, qua unctum est, oblationem suam ante altare.</span>
	<span class="versiculo"><sup>11</sup> Dixitque Dominus ad Moysen: &#x201c; Singuli duces per singulos dies offerant munera in dedicationem altaris &#x201d;.</span>
	<span class="versiculo"><sup>12</sup> Primo die obtulit oblationem suam Naasson filius Aminadab de tribu Iudae.</span>
	<span class="versiculo"><sup>13</sup> Fueruntque in ea scutula argentea pondo centum triginta siclorum, phiala argentea habens septuaginta siclos iuxta pondus sanctuarii, utraque plena simila conspersa oleo in sacrificium,</span>
	<span class="versiculo"><sup>14</sup> acetabulum ex decem siclis aureis plenum incenso,</span>
	<span class="versiculo"><sup>15</sup> bos de armento et aries et agnus anniculus in holocaustum</span>
	<span class="versiculo"><sup>16</sup> hircusque pro peccato;</span>
	<span class="versiculo"><sup>17</sup> et in sacrificio pacificorum boves duo, arietes quinque, hirci quinque, agni anniculi quinque: haec est oblatio Naasson filii Aminadab.</span>
	<span class="versiculo"><sup>18</sup> Secundo die obtulit Nathanael filius Suar dux de tribu Issachar</span>
	<span class="versiculo"><sup>19</sup> scutulam argenteam appendentem centum triginta siclos, phialam argenteam habentem septuaginta siclos iuxta pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>20</sup> acetabulum aureum habens decem siclos plenum incenso,</span>
	<span class="versiculo"><sup>21</sup> bovem de armento et arietem et agnum anniculum in holocaustum</span>
	<span class="versiculo"><sup>22</sup> hircumque pro peccato;</span>
	<span class="versiculo"><sup>23</sup> et in sacrificio pacificorum boves duos, arietes quinque, hircos quinque, agnos anniculos quinque: haec fuit oblatio Nathanael filii Suar.</span>
	<span class="versiculo"><sup>24</sup> Tertio die princeps filiorum Zabulon Eliab filius Helon</span>
	<span class="versiculo"><sup>25</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>26</sup> acetabulum aureum appendens decem siclos plenum incenso,</span>
	<span class="versiculo"><sup>27</sup> bovem de armento et arietem et agnum anniculum in holocaustum</span>
	<span class="versiculo"><sup>28</sup> hircumque pro peccato;</span>
	<span class="versiculo"><sup>29</sup> et in sacrificio pacificorum boves duos, arietes quinque, hircos quinque, agnos anniculos quinque: haec est oblatio Eliab filii Helon.</span>
	<span class="versiculo"><sup>30</sup> Die quarto princeps filiorum Ruben Elisur filius Sedeur</span>
	<span class="versiculo"><sup>31</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>32</sup> acetabulum aureum appendens decem siclos plenum incenso,</span>
	<span class="versiculo"><sup>33</sup> bovem de armento et arietem et agnum anniculum in holocaustum</span>
	<span class="versiculo"><sup>34</sup> hircumque pro peccato;</span>
	<span class="versiculo"><sup>35</sup> et in hostias pacificorum boves duos, arietes quinque, hircos quinque, agnos anniculos quinque: haec fuit oblatio Elisur filii Sedeur.</span>
	<span class="versiculo"><sup>36</sup> Die quinto princeps filiorum Simeon Salamiel filius Surisaddai</span>
	<span class="versiculo"><sup>37</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>38</sup> acetabulum aureum appendens decem siclos plenum incenso,</span>
	<span class="versiculo"><sup>39</sup> bovem de armento et arietem et agnum anniculum in holocaustum,</span>
	<span class="versiculo"><sup>40</sup> hircumque pro peccato;</span>
	<span class="versiculo"><sup>41</sup> et in hostias pacificorum boves duos, arietes quinque, hircos quinque, agnos anniculos quinque: haec fuit oblatio Salamiel filii Surisaddai.</span>
	<span class="versiculo"><sup>42</sup> Die sexto princeps filiorum Gad Eliasaph filius Deuel</span>
	<span class="versiculo"><sup>43</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>44</sup> acetabulum aureum appendens decem siclos plenum incenso,</span>
	<span class="versiculo"><sup>45</sup> bovem de armento et arietem et agnum anniculum in holocaustum,</span>
	<span class="versiculo"><sup>46</sup> hircumque pro peccato;</span>
	<span class="versiculo"><sup>47</sup> et in hostias pacificorum boves duos, arietes quinque, hircos quinque, agnos anniculos quinque: haec fuit oblatio Eliasaph filii Deuel.</span>
	<span class="versiculo"><sup>48</sup> Die septimo princeps filiorum Ephraim Elisama filius Ammiud</span>
	<span class="versiculo"><sup>49</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>50</sup> acetabulum aureum appendens decem siclos plenum incenso,</span>
	<span class="versiculo"><sup>51</sup> bovem de armento et arietem et agnum anniculum in holocaustum,</span>
	<span class="versiculo"><sup>52</sup> hircumque pro peccato;</span>
	<span class="versiculo"><sup>53</sup> et in hostias pacificorum boves duos, arietes quinque, hircos quinque, agnos anniculos quinque: haec fuit oblatio Elisama filii Ammiud.</span>
	<span class="versiculo"><sup>54</sup> Die octavo princeps filiorum Manasse Gamaliel filius Phadassur</span>
	<span class="versiculo"><sup>55</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>56</sup> acetabulum aureum appendens decem siclos plenum incenso,</span>
	<span class="versiculo"><sup>57</sup> bovem de armento et arietem et agnum anniculum in holocaustum</span>
	<span class="versiculo"><sup>58</sup> hircumque pro peccato;</span>
	<span class="versiculo"><sup>59</sup> et in hostias pacificorum boves duos, arietes quinque, hircos quinque, agnos anniculos quinque: haec fuit oblatio Gamaliel filii Phadassur.</span>
	<span class="versiculo"><sup>60</sup> Die nono princeps filiorum Beniamin Abidan filius Gedeonis</span>
	<span class="versiculo"><sup>61</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>62</sup> et acetabulum aureum appendens decem siclos plenum incenso,</span>
	<span class="versiculo"><sup>63</sup> bovem de armento et arietem et agnum anniculum in holocaustum</span>
	<span class="versiculo"><sup>64</sup> hircumque pro peccato;</span>
	<span class="versiculo"><sup>65</sup> et in hostias pacificorum boves duos, arietes quinque, hircos quinque, agnos anniculos quinque: haec fuit oblatio Abidan filii Gedeonis.</span>
	<span class="versiculo"><sup>66</sup> Die decimo princeps filiorum Dan Ahiezer filius Ammisaddai</span>
	<span class="versiculo"><sup>67</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>68</sup> acetabulum aureum appendens decem siclos plenum incenso,</span>
	<span class="versiculo"><sup>69</sup> bovem de armento et arietem et agnum anniculum in holocaustum</span>
	<span class="versiculo"><sup>70</sup> hircumque pro peccato;</span>
	<span class="versiculo"><sup>71</sup> et in hostias pacificorum boves duos, arietes quinque, hircos quinque, agnos anniculos quinque: haec fuit oblatio Ahiezer filii Ammisaddai.</span>
	<span class="versiculo"><sup>72</sup> Die undecimo princeps filiorum Aser Phegiel filius Ochran</span>
	<span class="versiculo"><sup>73</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila conspersa oleo in sacrificium,</span>
	<span class="versiculo"><sup>74</sup> acetabulum aureum appendens decem siclos plenum incenso,</span>
	<span class="versiculo"><sup>75</sup> bovem de armento et arietem et agnum anniculum in holocaustum</span>
	<span class="versiculo"><sup>76</sup> hircumque pro peccato;</span>
	<span class="versiculo"><sup>77</sup> et in hostias pacificorum boves duos, arietes quinque, hircos quinque, agnos anniculos quinque: haec fuit oblatio Phegiel filii Ochran.</span>
	<span class="versiculo"><sup>78</sup> Die duodecimo princeps filiorum Nephthali Ahira filius Enan</span>
	<span class="versiculo"><sup>79</sup> obtulit scutulam argenteam appendentem centum triginta siclos, phialam argenteam habentem septuaginta siclos ad pondus sanctuarii, utramque plenam simila oleo conspersa in sacrificium,</span>
	<span class="versiculo"><sup>80</sup> acetabulum aureum appendens decem siclos plenum incenso,</span>
	<span class="versiculo"><sup>81</sup> bovem de armento et arietem et agnum anniculum in holocaustum</span>
	<span class="versiculo"><sup>82</sup> hircumque pro peccato;</span>
	<span class="versiculo"><sup>83</sup> et in hostias pacificorum boves duos, arietes quinque, hircos quinque, agnos anniculos quinque: haec fuit oblatio Ahira filii Enan.</span>
	<span class="versiculo"><sup>84</sup> Haec in dedicatione altaris oblata sunt a principibus Israel in die, qua consecratum est: scutulae argenteae duodecim, phialae argenteae duodecim, acetabula duodecim,</span>
	<span class="versiculo"><sup>85</sup> ita ut centum triginta siclos argenti haberet una scutella, et septuaginta siclos haberet una phiala, id est in commune vasorum omnium ex argento sicli duo milia quadringenti pondere sanctuarii;</span>
	<span class="versiculo"><sup>86</sup> acetabula aurea duodecim plena incenso denos siclos appendentia pondere sanctuarii, id est simul auri sicli centum viginti;</span>
	<span class="versiculo"><sup>87</sup> omnes boves de armento in holocaustum duodecim, arietes duodecim, agni anniculi duodecim et libamenta eorum; hirci duodecim pro peccato.</span>
	<span class="versiculo"><sup>88</sup> In hostias pacificorum omnes boves viginti quattuor, arietes sexaginta, hirci sexaginta, agni anniculi sexaginta: haec oblata sunt in dedicatione altaris, quando unctum est.</span>
	<span class="versiculo"><sup>89</sup> Cumque ingrederetur Moyses tabernaculum testimonii, ut consuleret oraculum, audiebat vocem loquentis ad se de propitiatorio, quod erat super arcam testimonii inter duos cherubim, unde et loquebatur ei.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_numeri_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
