<div>
	<span class="capitulo">4</span>
	<span class="versiculo"><sup>1</sup> Quid ergo dicemus invenisse Abraham progenitorem no strum secundum carnem?</span>
	<span class="versiculo"><sup>2</sup> Si enim Abraham ex operibus iustificatus est, habet gloriam sed non apud Deum.</span>
	<span class="versiculo"><sup>3</sup> Quid enim Scriptura dicit? &#x201c; Credidit autem Abraham Deo, et reputatum est illi ad iustitiam &#x201d;.</span>
	<span class="versiculo"><sup>4</sup> Ei autem, qui operatur, merces non reputatur secundum gratiam sed secundum debitum;</span>
	<span class="versiculo"><sup>5</sup> ei vero, qui non operatur, sed credit in eum, qui iustificat impium, reputatur fides eius ad iustitiam,</span>
	<span class="versiculo"><sup>6</sup> sicut et David dicit beatitudinem hominis, cui Deus reputat iustitiam sine operibus:</span>
	<span class="versiculo"><sup>7</sup> &#x201c; Beati, quorum remissae sunt iniquitates,
et quorum tecta sunt peccata.</span>
	<span class="versiculo"><sup>8</sup> Beatus vir, cui non imputabit Dominus peccatum &#x201d;.</span>
	<span class="versiculo"><sup>9</sup> Beatitudo ergo haec in circumcisione an etiam in praeputio? Dicimus enim: &#x201c; Reputata est Abrahae fides ad iustitiam &#x201d;.</span>
	<span class="versiculo"><sup>10</sup> Quomodo ergo reputata est? In circumcisione an in praeputio? Non in circumcisione sed in praeputio:</span>
	<span class="versiculo"><sup>11</sup> et signum accepit circumcisionis, signaculum iustitiae fidei, quae fuit in praeputio, ut esset pater omnium credentium per praeputium, ut reputetur illis iustitia,</span>
	<span class="versiculo"><sup>12</sup> et pater circumcisionis his non tantum, qui ex circumcisione sunt, sed et qui sectantur vestigia eius, quae fuit in praeputio, fidei patris nostri Abrahae.</span>
	<span class="versiculo"><sup>13</sup> Non enim per legem promissio Abrahae aut semini eius, ut heres esset mundi, sed per iustitiam fidei;</span>
	<span class="versiculo"><sup>14</sup> si enim qui ex lege heredes sunt, exinanita est fides, et abolita est promissio.</span>
	<span class="versiculo"><sup>15</sup> Lex enim iram operatur; ubi autem non est lex, nec praevaricatio.</span>
	<span class="versiculo"><sup>16</sup> Ideo ex fide, ut secundum gratiam, ut firma sit promissio omni semini, non ei, qui ex lege est solum, sed et ei, qui ex fide est Abrahae &#x2014; qui est pater omnium nostrum,</span>
	<span class="versiculo"><sup>17</sup> sicut scriptum est: &#x201c; Patrem multarum gentium posui te &#x201d; C, ante Deum, cui credidit, qui vivificat mortuos et vocat ea, quae non sunt, quasi sint;</span>
	<span class="versiculo"><sup>18</sup> qui contra spem in spe credidit, ut fieret pater multarum gentium, secundum quod dictum est: &#x201c; Sic erit semen tuum &#x201d;.</span>
	<span class="versiculo"><sup>19</sup> Et non infirmatus fide consideravit corpus suum iam emortuum, cum fere centum annorum esset, et emortuam vulvam Sarae;</span>
	<span class="versiculo"><sup>20</sup> in repromissione autem Dei non haesitavit diffidentia, sed confortatus est fide, dans gloriam Deo,</span>
	<span class="versiculo"><sup>21</sup> et plenissime sciens quia, quod promisit, potens est et facere.</span>
	<span class="versiculo"><sup>22</sup> Ideo et reputatum est illi ad iustitiam.</span>
	<span class="versiculo"><sup>23</sup> Non est autem scriptum tantum propter ipsum: reputatum est illi,</span>
	<span class="versiculo"><sup>24</sup> sed et propter nos, quibus reputabitur, credentibus in eum, qui suscitavit Iesum Dominum nostrum a mortuis,</span>
	<span class="versiculo"><sup>25</sup> qui traditus est propter delicta nostra et suscitatus est propter iustificationem nostram.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_nt_epist-romanos_lt.html" target="_blank">vatican.va<img class="align-text-bottom" src="img/linkExterno.png"></a>.
</div>
