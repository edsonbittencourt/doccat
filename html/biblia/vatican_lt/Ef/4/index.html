<div>
	<span class="capitulo">4</span>
	<span class="versiculo"><sup>1</sup> Obsecro itaque vos ego, vinctus in Domino, ut digne ambuletis vocatione, qua vocati estis,</span>
	<span class="versiculo"><sup>2</sup> cum omni humilitate et mansuetudine, cum longanimitate, supportantes invicem in caritate,</span>
	<span class="versiculo"><sup>3</sup> solliciti servare unitatem spiritus in vinculo pacis;</span>
	<span class="versiculo"><sup>4</sup> unum corpus et unus Spiritus, sicut et vocati estis in una spe vocationis vestrae;</span>
	<span class="versiculo"><sup>5</sup> unus Dominus, una fides, unum baptisma;</span>
	<span class="versiculo"><sup>6</sup> unus Deus et Pater omnium, qui super omnes et per omnia et in omnibus.</span>
	<span class="versiculo"><sup>7</sup> Unicuique autem nostrum data est gratia secundum mensuram donationis Christi. 8 Propter quod dicit:
&#x201c; Ascendens in altum captivam duxit captivitatem,
dedit dona hominibus &#x201d;.</span>
	<span class="versiculo"><sup>9</sup> Illud autem &#x201c; ascendit &#x201d; quid est, nisi quia et descendit in inferiores partes terrae?</span>
	<span class="versiculo"><sup>10</sup> Qui descendit, ipse est et qui ascendit super omnes caelos, ut impleret omnia.</span>
	<span class="versiculo"><sup>11</sup> Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores</span>
	<span class="versiculo"><sup>12</sup> ad instructionem sanctorum in opus ministerii, in aedificationem corporis Christi,</span>
	<span class="versiculo"><sup>13</sup> donec occurramus omnes in unitatem fidei et agnitionis Filii Dei, in virum perfectum, in mensuram aetatis plenitudinis Christi,</span>
	<span class="versiculo"><sup>14</sup> ut iam non simus parvuli fluctuantes et circumacti omni vento doctrinae in fallacia hominum, in astutia ad circumventionem erroris;</span>
	<span class="versiculo"><sup>15</sup> veritatem autem facientes in caritate crescamus in illum per omnia, qui est caput Christus,</span>
	<span class="versiculo"><sup>16</sup> ex quo totum corpus compactum et conexum per omnem iuncturam subministrationis secundum operationem in mensura uniuscuiusque partis augmentum corporis facit in aedificationem sui in caritate.</span>
	<span class="versiculo"><sup>17</sup> Hoc igitur dico et testificor in Domino, ut iam non ambuletis, sicut et gentes ambulant in vanitate sensus sui</span>
	<span class="versiculo"><sup>18</sup> tenebris obscuratum habentes intellectum, alienati a vita Dei propter ignorantiam, quae est in illis propter caecitatem cordis ipsorum;</span>
	<span class="versiculo"><sup>19</sup> qui indolentes semetipsos tradiderunt impudicitiae in operationem immunditiae omnis in avaritia.</span>
	<span class="versiculo"><sup>20</sup> Vos autem non ita didicistis Christum,</span>
	<span class="versiculo"><sup>21</sup> si tamen illum audistis et in ipso edocti estis, sicut est veritas in Iesu:</span>
	<span class="versiculo"><sup>22</sup> deponere vos secundum pristinam conversationem veterem hominem, qui corrumpitur secundum desideria erroris,</span>
	<span class="versiculo"><sup>23</sup> renovari autem spiritu mentis vestrae</span>
	<span class="versiculo"><sup>24</sup> et induere novum hominem, qui secundum Deum creatus est in iustitia et sanctitate veritatis.</span>
	<span class="versiculo"><sup>25</sup> Propter quod deponentes mendacium loquimini veritatem unusquisque cum proximo suo, quoniam sumus invicem membra.</span>
	<span class="versiculo"><sup>26</sup> Irascimini et nolite peccare; sol non occidat super iracundiam vestram,</span>
	<span class="versiculo"><sup>27</sup> et nolite locum dare Diabolo.</span>
	<span class="versiculo"><sup>28</sup> Qui furabatur, iam non furetur, magis autem laboret operando manibus bonum, ut habeat unde tribuat necessitatem patienti.</span>
	<span class="versiculo"><sup>29</sup> Omnis sermo malus ex ore vestro non procedat, sed si quis bonus ad aedificationem opportunitatis, ut det gratiam audientibus.</span>
	<span class="versiculo"><sup>30</sup> Et nolite contristare Spiritum Sanctum Dei, in quo signati estis in diem redemptionis.</span>
	<span class="versiculo"><sup>31</sup> Omnis amaritudo et ira et indignatio et clamor et blasphemia tollatur a vobis cum omni malitia.</span>
	<span class="versiculo"><sup>32</sup> Estote autem invicem benigni, misericordes, donantes invicem, sicut et Deus in Christo donavit vobis.</span>
</div>
