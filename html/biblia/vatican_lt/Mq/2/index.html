<div>
	<span class="capitulo">2</span>
	<span class="versiculo"><sup>1</sup> Vae, qui cogitant iniquitatem
et operantur malum in cubilibus suis!
In luce matutina faciunt illud,
quoniam est in potestate manus eorum.</span>
	<span class="versiculo"><sup>2</sup> Concupiscunt agros, et violenter tollunt,
domos, et rapiunt.
Et opprimunt virum et domum eius,
hominem et hereditatem eius.</span>
	<span class="versiculo"><sup>3</sup> Idcirco haec dicit Dominus:
&#x201c; Ecce ego cogito
super familiam istam malum,
unde non auferetis
colla vestra;
et non ambulabitis erecti,
quoniam tempus pessimum est.</span>
	<span class="versiculo"><sup>4</sup> In die illa
sumetur super vos parabola,
et assumetur lamentum dicentium: &#x201c;Depopulatione vastati sumus;
pars populi mei commutatur,
quam nemo ei restituet;
infideli regiones nostrae dividuntur&#x201d;.</span>
	<span class="versiculo"><sup>5</sup> Propter hoc non erit tibi
mittens funiculum sortis
in coetu Domini &#x201d;.</span>
	<span class="versiculo"><sup>6</sup> &#x201c; Ne vaticinemini! &#x201d;. &#x201c; Vaticinentur,
non vaticinentur de his,
non cedet confusio! &#x201d;.</span>
	<span class="versiculo"><sup>7</sup> Numquid maledicta est domus Iacob?
Numquid abbreviatus est spiritus Domini,
aut tales sunt actiones eius?
Nonne verba eius bona sunt
cum eo, qui recte graditur?</span>
	<span class="versiculo"><sup>8</sup> Vos autem contra populum meum
ut adversarium consurgitis.
Desuper tunica pallium tollitis ei;
qui transibant fiducialiter,
fiunt quasi bello capti.</span>
	<span class="versiculo"><sup>9</sup> Mulieres populi mei eicitis
de domo deliciarum suarum;
a parvulis earum aufertis
decorem meum in perpetuum.</span>
	<span class="versiculo"><sup>10</sup> &#x201c; Surgite et ite,
quia non habetis hic requiem! &#x201d;.
Propter immunditiam peribitis
perditione pessima.</span>
	<span class="versiculo"><sup>11</sup> Si esset vir vento excitatus
et mendacium loqueretur:
&#x201c; Vaticinabor tibi de vino et sicera &#x201d;,
hic esset vates populi istius.</span>
	<span class="versiculo"><sup>12</sup> Congregatione congregabo, Iacob, totum te;
in unum conducam reliquias Israel,
pariter ponam illum quasi gregem in ovili,
quasi pecus in medio pascuae;
et tumultuabuntur a multitudine hominum.</span>
	<span class="versiculo"><sup>13</sup> Ascendet enim pandens iter ante eos;
erumpent et transibunt portam, egredientur per eam.
Et transibit rex eorum coram eis,
et Dominus in capite eorum.</span>
</div>
