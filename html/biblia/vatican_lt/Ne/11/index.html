<div>
    <span class="capitulo">11</span>
    <span class="versiculo"><sup>1</sup> Habitaverunt autem principes populi in Ierusalem; reliqua vero plebs misit sortem, ut adducerent unum virum de decem ad habitandum in Ierusalem civitate sancta, novem vero partes in civitatibus.</span>
    <span class="versiculo"><sup>2</sup> Benedixit autem populus omnibus viris, qui se sponte obtulerant, ut habitarent in Ierusalem.</span>
    <span class="versiculo"><sup>3</sup> Hi sunt itaque principes provinciae, qui habitaverunt in Ierusalem et in civitatibus Iudae. Habitavit autem unusquisque in possessione sua, in urbibus suis, Israel, sacerdotes, Levitae, oblati et filii servorum Salomonis.</span>
    <span class="versiculo"><sup>4</sup> Et in Ierusalem habitaverunt de filiis Iudae et de filiis Beniamin. De filiis Iudae: Athaias filius Oziam filii Zachariae filii Amariae filii Saphatiae filii Malaleel, de filiis Phares;</span>
    <span class="versiculo"><sup>5</sup> et Maasia filius Baruch filius Cholhoza filius Hazia filius Adaia filius Ioiarib filius Zachariae filius Silonitis.</span>
    <span class="versiculo"><sup>6</sup> Omnes filii Phares, qui habitaverunt in Ierusalem, quadringenti sexaginta octo viri fortes.</span>
    <span class="versiculo"><sup>7</sup> Hi sunt autem filii Beniamin: Sallu filius Mosollam filius Ioed filius Phadaia filius Colaia filius Maasia filius Etheel filius Iesaia;</span>
    <span class="versiculo"><sup>8</sup> et fratres eius viri fortes, nongenti viginti octo.</span>
    <span class="versiculo"><sup>9</sup> Et Ioel filius Zechri praepositus eorum, et Iudas filius Asana super civitatem secundus.</span>
    <span class="versiculo"><sup>10</sup> Et de sacerdotibus: Iedaia filius Ioiarib filius</span>
    <span class="versiculo"><sup>11</sup> Saraia filius Helciae filius Mosollam filius Sadoc filius Meraioth filius Achitob princeps domus Dei;</span>
    <span class="versiculo"><sup>12</sup> et fratres eorum facientes opera templi, octingenti viginti duo. Et Adaia filius Ieroham filius Phelelia filius Amsi filius Zachariae filius Phassur filius Melchiae;</span>
    <span class="versiculo"><sup>13</sup> et fratres eius principes familiarum ducenti quadraginta duo. Et Amassai filius Azareel filius Ahazi filius Mosollamoth filius Emmer;</span>
    <span class="versiculo"><sup>14</sup> et fratres eorum potentes nimis, centum viginti octo; et praepositus eorum Zabdiel vir nobilis.</span>
    <span class="versiculo"><sup>15</sup> Et de Levitis: Semeia filius Hassub filius Ezricam filius Hasabia filius Bunni;</span>
    <span class="versiculo"><sup>16</sup> et Sabethai et Iozabad super omnia opera, quae erant forinsecus in domo Dei, de principibus Levitarum;</span>
    <span class="versiculo"><sup>17</sup> et Matthania filius Micha filius Zebedaei filius Asaph magister chori incohabat orationem; et Becbecia secundus de fratribus eius, et Abda filius Sammua filius Galal filius Idithun.</span>
    <span class="versiculo"><sup>18</sup> Omnes Levitae in civitate sancta ducenti octoginta quattuor.</span>
    <span class="versiculo"><sup>19</sup> Et ianitores: Accub, Telmon et fratres eorum, qui custodiebant ostia, centum septuaginta duo.</span>
    <span class="versiculo"><sup>20</sup> Et reliqui ex Israel sacerdotes et Levitae in universis civitatibus Iudae, unusquisque in possessione sua.</span>
    <span class="versiculo"><sup>21</sup> Et oblati habitabant in Ophel; et Siha et Gaspha super oblatos.</span>
    <span class="versiculo"><sup>22</sup> Et praefectus Levitarum in Ierusalem Ozi filius Bani filius Hasabiae filius Matthaniae filius Michae de filiis Asaph, cantores in ministerio domus Dei.</span>
    <span class="versiculo"><sup>23</sup> Praeceptum quippe regis super eos erat, et ordo in cantoribus per dies singulos.</span>
    <span class="versiculo"><sup>24</sup> Et Phethahia filius Mesezabel de filiis Zara filii Iudae, legatus regis in omni negotio populi.</span>
    <span class="versiculo"><sup>25</sup> Et in viculis per omnes regiones eorum, de filiis Iudae habitaverunt in Cariatharbe et in pagis eius et in Dibon et in pagis eius et in Cabseel et in viculis eius</span>
    <span class="versiculo"><sup>26</sup> et in Iesua et in Molada et in Bethpheleth</span>
    <span class="versiculo"><sup>27</sup> et in Asarsual et in Bersabee et in pagis eius</span>
    <span class="versiculo"><sup>28</sup> et in Siceleg et in Mochona et in pagis eius</span>
    <span class="versiculo"><sup>29</sup> et in Remmon et in Saraa et in Ierimoth,</span>
    <span class="versiculo"><sup>30</sup> Zanoa, Odollam et in villis earum, Lachis et regionibus eius et Azeca et pagis eius. Et habitaverunt a Bersabee usque ad vallem Ennom.</span>
    <span class="versiculo"><sup>31</sup> Filii autem Beniamin in Gabaa, Machmas et Hai et Bethel et pagis eius,</span>
    <span class="versiculo"><sup>32</sup> Anathoth, Nob, Anania,</span>
    <span class="versiculo"><sup>33</sup> Asor, Rama, Getthaim,</span>
    <span class="versiculo"><sup>34</sup> Hadid, Seboim et Neballat,</span>
    <span class="versiculo"><sup>35</sup> Lod et Ono et valle Artificum.</span>
    <span class="versiculo"><sup>36</sup> Et de Levitis portiones in Iuda et Beniamin.</span>
</div>
