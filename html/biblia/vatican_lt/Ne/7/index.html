<div>
    <span class="capitulo">7</span>
    <span class="versiculo"><sup>1</sup> Postquam autem aedificatus est murus, et posui valvas et recensui ianitores et cantores et Levitas,</span>
    <span class="versiculo"><sup>2</sup> praeposui Hanani fratrem meum et Hananiam principem arcis supra Ierusalem &#x2014; ipse enim quasi vir verax et timens Deum plus ceteris videbatur &#x2014;</span>
    <span class="versiculo"><sup>3</sup> et dixi eis: &#x201c; Non aperiantur portae Ierusalem usque ad calorem solis. Dum adhuc calor permanet, claudantur portae et oppilentur; et ponant custodes de habitatoribus Ierusalem, singulos per vices suas et unumquemque contra domum suam &#x201d;.</span>
    <span class="versiculo"><sup>4</sup> Civitas autem erat lata nimis et grandis, et populus parvus in medio eius, et non erant domus aedificatae.</span>
    <span class="versiculo"><sup>5</sup> Deus autem meus dedit in corde meo, et congregavi optimates et magistratus et vulgus, ut recenserem eos; et inveni librum census eorum, qui ascenderant primum, et inventum est scriptum in eo:</span>
    <span class="versiculo"><sup>6</sup> Isti filii provinciae, qui ascenderunt de captivitate migrantium, quos transtulerat Nabuchodonosor rex Babylonis, et reversi sunt in Ierusalem et in Iudaeam unusquisque in civitatem suam.</span>
    <span class="versiculo"><sup>7</sup> Qui venerunt cum Zorobabel, Iesua, Nehemias, Azarias, Raamias, Nahamani, Mardochaeus, Belsan, Mespharath, Beguai, Nahum, Baana.
Numerus virorum populi Israel:</span>
    <span class="versiculo"><sup>8</sup> filii Pharos duo milia centum septuaginta duo;</span>
    <span class="versiculo"><sup>9</sup> filii Saphatia trecenti septuaginta duo;</span>
    <span class="versiculo"><sup>10</sup> filii Area sescenti quinquaginta duo;</span>
    <span class="versiculo"><sup>11</sup> filii Phahathmoab, hi sunt filii Iesua et Ioab, duo milia octingenti decem et octo;</span>
    <span class="versiculo"><sup>12</sup> filii Elam mille ducenti quinquaginta quattuor;</span>
    <span class="versiculo"><sup>13</sup> filii Zethua octingenti quadraginta quinque;</span>
    <span class="versiculo"><sup>14</sup> filii Zachai septingenti sexaginta;</span>
    <span class="versiculo"><sup>15</sup> filii Bennui sescenti quadraginta octo;</span>
    <span class="versiculo"><sup>16</sup> filii Bebai sescenti viginti octo;</span>
    <span class="versiculo"><sup>17</sup> filii Azgad duo milia trecenti viginti duo;</span>
    <span class="versiculo"><sup>18</sup> filii Adonicam sescenti sexaginta septem;</span>
    <span class="versiculo"><sup>19</sup> filii Beguai duo milia sexaginta septem;</span>
    <span class="versiculo"><sup>20</sup> filii Adin sescenti quinquaginta quinque;</span>
    <span class="versiculo"><sup>21</sup> filii Ater, qui erant ex Ezechia, nonaginta octo;</span>
    <span class="versiculo"><sup>22</sup> filii Hasum trecenti viginti octo;</span>
    <span class="versiculo"><sup>23</sup> filii Besai trecenti viginti quattuor;</span>
    <span class="versiculo"><sup>24</sup> filii Hareph centum duodecim;</span>
    <span class="versiculo"><sup>25</sup> filii Gabaon nonaginta quinque;</span>
    <span class="versiculo"><sup>26</sup> filii Bethlehem et Netopha centum octoginta octo;</span>
    <span class="versiculo"><sup>27</sup> viri Anathoth centum viginti octo;</span>
    <span class="versiculo"><sup>28</sup> viri Bethazmaveth quadraginta duo;</span>
    <span class="versiculo"><sup>29</sup> viri Cariathiarim, Cephira et Beroth septingenti quadraginta tres;</span>
    <span class="versiculo"><sup>30</sup> viri Rama et Gabaa sescenti viginti unus;</span>
    <span class="versiculo"><sup>31</sup> viri Machmas centum viginti duo;</span>
    <span class="versiculo"><sup>32</sup> viri Bethel et Hai centum viginti tres;</span>
    <span class="versiculo"><sup>33</sup> viri Nabo alterius quinquaginta duo;</span>
    <span class="versiculo"><sup>34</sup> viri Elam alterius mille ducenti quinquaginta quattuor;</span>
    <span class="versiculo"><sup>35</sup> filii Harim trecenti viginti;</span>
    <span class="versiculo"><sup>36</sup> filii Iericho trecenti quadraginta quinque;</span>
    <span class="versiculo"><sup>37</sup> filii Lod, Hadid et Ono septingenti viginti unus;</span>
    <span class="versiculo"><sup>38</sup> filii Senaa tria milia nongenti triginta.</span>
    <span class="versiculo"><sup>39</sup> Sacerdotes: filii Iedaia de domo Iesua nongenti septuaginta tres;</span>
    <span class="versiculo"><sup>40</sup> filii Emmer mille quinquaginta duo;</span>
    <span class="versiculo"><sup>41</sup> filii Phassur mille ducenti quadraginta septem;</span>
    <span class="versiculo"><sup>42</sup> filii Harim mille decem et septem.</span>
    <span class="versiculo"><sup>43</sup> Levitae: filii Iesua, hi sunt filii Cadmihel, Bennui et Odoviae, septuaginta quattuor.</span>
    <span class="versiculo"><sup>44</sup> Cantores: filii Asaph centum quadraginta octo.</span>
    <span class="versiculo"><sup>45</sup> Ianitores: filii Sellum, filii Ater, filii Telmon, filii Accub, filii Hatita, filii Sobai, centum triginta octo.</span>
    <span class="versiculo"><sup>46</sup> Oblati: filii Siha, filii Hasupha, filii Tabbaoth,</span>
    <span class="versiculo"><sup>47</sup> filii Ceros, filii Siaa, filii Phadon,</span>
    <span class="versiculo"><sup>48</sup> filii Lebana, filii Hagaba, filii Selmai,</span>
    <span class="versiculo"><sup>49</sup> filii Hanan, filii Giddel, filii Gaher,</span>
    <span class="versiculo"><sup>50</sup> filii Raaia, filii Rasin, filii Necoda,</span>
    <span class="versiculo"><sup>51</sup> filii Gazam, filii Oza, filii Phasea,</span>
    <span class="versiculo"><sup>52</sup> filii Besai, filii Meunitarum, filii Nephusorum,</span>
    <span class="versiculo"><sup>53</sup> filii Bacbuc, filii Hacupha, filii Harhur,</span>
    <span class="versiculo"><sup>54</sup> filii Basluth, filii Mahida, filii Harsa,</span>
    <span class="versiculo"><sup>55</sup> filii Bercos, filii Sisara, filii Thema,</span>
    <span class="versiculo"><sup>56</sup> filii Nasia, filii Hatipha.</span>
    <span class="versiculo"><sup>57</sup> Filii servorum Salomonis: filii Sotai, filii Sophereth, filii Pheruda,</span>
    <span class="versiculo"><sup>58</sup> filii Iaala, filii Darcon, filii Giddel,</span>
    <span class="versiculo"><sup>59</sup> filii Saphatia, filii Hatil, filii Phochereth Hassebaim, filii Amon.</span>
    <span class="versiculo"><sup>60</sup> Omnes oblati et filii servorum Salomonis trecenti nonaginta duo.</span>
    <span class="versiculo"><sup>61</sup> Hi sunt autem, qui ascenderunt de Thelmela, Thelharsa, Cherub, Addon et Emmer et non potuerunt indicare domum patrum suorum et semen suum, utrum ex Israel essent:</span>
    <span class="versiculo"><sup>62</sup> filii Dalaia, filii Thobia, filii Necoda sescenti quadraginta duo.</span>
    <span class="versiculo"><sup>63</sup> Et de sacerdotibus: filii Hobia, filii Accos, filii Berzellai, qui accepit de filiabus Berzellai Galaaditis uxorem et vocatus est nomine eorum.</span>
    <span class="versiculo"><sup>64</sup> Hi quaesierunt tabulas genealogiae suae et non invenerunt; et eiecti sunt de sacerdotio;</span>
    <span class="versiculo"><sup>65</sup> dixitque praepositus eis, ut non manducarent de sanctificatis sanctuarii, donec staret sacerdos pro Urim et Tummim.</span>
    <span class="versiculo"><sup>66</sup> Omnis multitudo simul quadraginta duo milia trecenti sexaginta,</span>
    <span class="versiculo"><sup>67</sup> absque servis et ancillis eorum, qui erant septem milia trecenti triginta septem; insuper et cantores et cantatrices ducenti quadraginta quinque.</span>
    <span class="versiculo"><sup>68</sup> Equi eorum septingenti triginta sex, muli eorum ducenti quadraginta quinque,</span>
    <span class="versiculo"><sup>69</sup> cameli eorum quadringenti triginta quinque, asini sex milia septingenti viginti.</span>
    <span class="versiculo"><sup>70</sup> Nonnulli autem de principibus familiarum dederunt in opus: praepositus dedit in thesaurum auri drachmas mille, phialas quinquaginta, tunicas sacerdotales quingentas triginta;</span>
    <span class="versiculo"><sup>71</sup> et de principibus familiarum dederunt in thesaurum operis auri drachmas viginti milia et argenti minas duo milia ducentas.</span>
    <span class="versiculo"><sup>72</sup> Et quod dedit reliquus populus, auri drachmas viginti milia et argenti minas duo milia et tunicas sacerdotales sexaginta septem. Habitaverunt autem ibi sacerdotes et Levitae; ianitores autem et cantores et quidam de populo et oblati et omnis Israel habitaverunt in civitatibus suis.
Et venerat mensis septimus; filii autem Israel erant in civitatibus suis.</span>
</div>
