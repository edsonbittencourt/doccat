<div>
	<span class="capitulo">12</span>
	<span class="versiculo"><sup>1</sup> Hi sunt autem sacerdotes et Levitae, qui ascenderunt cum Zorobabel filio Salathiel et Iesua: Saraia, Ieremias, Esdras,</span>
	<span class="versiculo"><sup>2</sup> Amaria, Melluch, Hattus,</span>
	<span class="versiculo"><sup>3</sup> Sechenias, Rehum, Meremoth,</span>
	<span class="versiculo"><sup>4</sup> Addo, Genthon, Abia,</span>
	<span class="versiculo"><sup>5</sup> Miamin, Maadia, Belga,</span>
	<span class="versiculo"><sup>6</sup> Semeia et Ioiarib, Iedaia,</span>
	<span class="versiculo"><sup>7</sup> Sallu, Amoc, Helcias, Iedaia. Isti principes sacerdotum et fratrum eorum in diebus Iesua.</span>
	<span class="versiculo"><sup>8</sup> Porro Levitae: Iesua, Bennui, Cadmihel, Serebia, Iuda, Matthanias, super hymnos ipse et fratres eius;</span>
	<span class="versiculo"><sup>9</sup> et Becbecia atque Hanni fratres eorum coram eis per vices suas.</span>
	<span class="versiculo"><sup>10</sup> Iesua autem genuit Ioachim, et Ioachim genuit Eliasib, et Eliasib genuit Ioiada,</span>
	<span class="versiculo"><sup>11</sup> et Ioiada genuit Ionathan, et Ionathan genuit Ieddua.</span>
	<span class="versiculo"><sup>12</sup> In diebus autem Ioachim erant sacerdotes principes familiarum: Saraiae Maraia, Ieremiae Hanania,</span>
	<span class="versiculo"><sup>13</sup> Esdrae Mosollam, Amariae Iohanan,</span>
	<span class="versiculo"><sup>14</sup> Milicho Ionathan, Sebaniae Ioseph,</span>
	<span class="versiculo"><sup>15</sup> Harim Edna, Meraioth Helci,</span>
	<span class="versiculo"><sup>16</sup> Adaiae Zacharia, Genthon Mosollam,</span>
	<span class="versiculo"><sup>17</sup> Abiae Zechri, Miamin Maadiae Phelti,</span>
	<span class="versiculo"><sup>18</sup> Belgae Sammua, Semeiae Ionathan,</span>
	<span class="versiculo"><sup>19</sup> Ioiarib Matthanai, Iedaiae Ozi,</span>
	<span class="versiculo"><sup>20</sup> Sellai Celai, Amoc Heber,</span>
	<span class="versiculo"><sup>21</sup> Helciae Hasabia, Iedaiae Nathanael.</span>
	<span class="versiculo"><sup>22</sup> Levitae in diebus Eliasib et Ioiada et Iohanan et Ieddua scripti principes familiarum et sacerdotes usque ad regnurn Darii Persae.</span>
	<span class="versiculo"><sup>23</sup> Filii Levi principes familiarum scripti in libro Chronicorum usque ad dies Ionathan filii Eliasib.</span>
	<span class="versiculo"><sup>24</sup> Et principes Levitarum Hasabia, Serebia, Iesua, Bennui et Cadmihel et fratres eorum coram eis, ut laudarent et confiterentur iuxta praeceptum David viri Dei per vices suas;</span>
	<span class="versiculo"><sup>25</sup> Matthania et Becbecia, Abdia, Mosollam, Telmon, Accub ianitores ad custodiam horreorum iuxta portas.</span>
	<span class="versiculo"><sup>26</sup> Hi in diebus Ioachim filii Iesua filii Iosedec et in diebus Nehemiae ducis et Esdrae sacerdotis scribaeque.</span>
	<span class="versiculo"><sup>27</sup> In dedicatione autem muri Ierusalem requisierunt Levitas de omnibus locis suis, ut adducerent eos in Ierusalem et facerent dedicationem in laetitia, in actione gratiarum et cantico et cymbalis, psalteriis et citharis.</span>
	<span class="versiculo"><sup>28</sup> Congregati sunt autem cantores de campestribus circa Ierusalem et de villis Netophathitarum 29 et de Bethgalgala et de regionibus Gabaa et Azmaveth, quoniam villas aedificaverunt sibi cantores in circuitu Ierusalem.</span>
	<span class="versiculo"><sup>30</sup> Et mundati sunt sacerdotes et Levitae et mundaverunt populum et portas et murum.</span>
	<span class="versiculo"><sup>31</sup> Ascendere autem feci principes Iudae super murum et statui duos magnos choros laudantium, quorum unus ivit ad dexteram super murum ad portam Sterquilinii.</span>
	<span class="versiculo"><sup>32</sup> Et ivit post eos Osaias et media pars principum Iudae</span>
	<span class="versiculo"><sup>33</sup> et Azarias, Esdras et Mosollam,</span>
	<span class="versiculo"><sup>34</sup> Iudas et Beniamin et Semeia et Ieremias.</span>
	<span class="versiculo"><sup>35</sup> Et de sacerdotibus cum tubis et Zacharias filius Ionathan filius Semeiae filius Matthaniae filius Michaiae filius Zacchur filius Asaph;</span>
	<span class="versiculo"><sup>36</sup> et fratres eius Semeia et Azareel, Malalai, Galalai, Maai, Nathanael et Iudas et Hanani cum musicis David viri Dei; et Esdras scriba ante eos et in porta Fontis.</span>
	<span class="versiculo"><sup>37</sup> Processerunt per gradus civitatis David in ascensu muri super domum David et usque ad portam Aquarum ad orientem.</span>
	<span class="versiculo"><sup>38</sup> Et chorus secundus gratias referentium ibat ex adverso, et ego post eum, et media pars populi super murum et super turrim Furnorum et usque ad murum latissimum</span>
	<span class="versiculo"><sup>39</sup> et super portam Ephraim et super portam Antiquam et super portam Piscium et turrim Hananeel et turrim Meah et usque ad portam Gregis; et steterunt in porta Custodiae.</span>
	<span class="versiculo"><sup>40</sup> Steteruntque duo chori laudantium in domo Dei, et ego et dimidia pars magistratuum mecum.</span>
	<span class="versiculo"><sup>41</sup> Et sacerdotes Eliachim, Maasia, Miamin, Michaia, Elioenai, Zacharia, Hanania in tubis;</span>
	<span class="versiculo"><sup>42</sup> et Maasia et Semeia et Eleazar et Ozi et Iohanan et Melchia et Elam et Ezer. Et clare cecinerunt cantores et Izrahia praepositus.</span>
	<span class="versiculo"><sup>43</sup> Et obtulerunt in die illa sacrificia magna et laetati sunt; Deus enim laetificaverat eos laetitia magna; sed et uxores eorum et liberi gavisi sunt, et audita est laetitia Ierusalem procul.</span>
	<span class="versiculo"><sup>44</sup> Praeposuerunt quoque in die illa viros super gazophylacia ad thesaurum, ad libamina et ad primitias et ad decimas, ut colligerent in ea de agris civitatum partes legitimas pro sacerdotibus et Levitis; quia laetificatus est Iuda in sacerdotibus et Levitis, qui adstiterunt</span>
	<span class="versiculo"><sup>45</sup> et servierunt in ministerio Dei sui et in ministerio purificationis simul cum cantoribus et ianitoribus iuxta praeceptum David et Salomonis filii eius;</span>
	<span class="versiculo"><sup>46</sup> quia in diebus David et Asaph ab exordio erant catervae cantorum et carmina laudis et actionis gratiarum Deo.</span>
	<span class="versiculo"><sup>47</sup> Et omnis Israel in diebus Zorobabel et in diebus Nehemiae dabant partes cantoribus et ianitoribus per dies singulos partem suam et partes consecrabant Levitis, et Levitae consecrabant filiis Aaron.</span>
</div>
