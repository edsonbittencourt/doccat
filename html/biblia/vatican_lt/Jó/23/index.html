<div>
	<span class="capitulo">23</span>
	<span class="versiculo"><sup>1</sup> Respondens autem Iob ait:</span>
	<span class="versiculo"><sup>2</sup> &#x201c; Nunc quoque in amaritutudine est querela mea,
et manus eius aggravata est super gemitum meum.</span>
	<span class="versiculo"><sup>3</sup> Quis mihi tribuat, ut cognoscam et inveniam illum
et veniam usque ad solium eius?</span>
	<span class="versiculo"><sup>4</sup> Ponam coram eo iudicium
et os meum replebo increpationibus,</span>
	<span class="versiculo"><sup>5</sup> ut sciam verba, quae mihi respondeat,
et intellegam quid loquatur mihi.</span>
	<span class="versiculo"><sup>6</sup> Num multa fortitudine contendet mecum?
Non! Ipse tantum audiat!</span>
	<span class="versiculo"><sup>7</sup> Tunc iustus disceptabit cum illo,
et ego evaderem in perpetuo a iudice meo.</span>
	<span class="versiculo"><sup>8</sup> Si ad orientem iero, non apparet;
si ad occidentem, non intellegam eum.</span>
	<span class="versiculo"><sup>9</sup> Si ad sinistram pergam, non apprehendam eum;
si me vertam ad dexteram, non videbo illum.</span>
	<span class="versiculo"><sup>10</sup> Ipse vero scit viam meam,
et, si probaverit me, quasi aurum egrediar.</span>
	<span class="versiculo"><sup>11</sup> Vestigia eius secutus est pes meus,
viam eius custodivi et non declinavi ex ea.</span>
	<span class="versiculo"><sup>12</sup> A mandatis labiorum eius non recessi
et in sinu meo abscondi verba oris eius.</span>
	<span class="versiculo"><sup>13</sup> Ipse enim solus est, et quis repellet eum?
Et anima eius, quodcumque voluit, hoc fecit.</span>
	<span class="versiculo"><sup>14</sup> Cum expleverit in me voluntatem suam,
et alia multa similia praesto sunt ei;</span>
	<span class="versiculo"><sup>15</sup> et idcirco a facie eius turbatus sum
et considerans eum timore sollicitor.</span>
	<span class="versiculo"><sup>16</sup> Deus mollivit cor meum,
et Omnipotens conturbavit me.</span>
	<span class="versiculo"><sup>17</sup> Non enim perii propter imminentes tenebras,
nec faciem meam operuit caligo.</span>
</div>
