<div>
	<span class="capitulo">16</span>
	<span class="versiculo"><sup>1</sup> Respondens autem Iob dixit:</span>
	<span class="versiculo"><sup>2</sup> &#x201c; Audivi frequenter talia!
onsolatores molesti omnes vos estis.</span>
	<span class="versiculo"><sup>3</sup> Numquid habebunt finem verba ventosa,
aut quid te exacerbat, ut respondeas?</span>
	<span class="versiculo"><sup>4</sup> Poteram et ego similia vestri loqui,
si esset anima vestra pro anima mea!
Concinnarem super vos sermones
et moverem caput meum super vos.</span>
	<span class="versiculo"><sup>5</sup> Roborarem vos ore meo
et motum labiorum meorum non cohiberem.</span>
	<span class="versiculo"><sup>6</sup> Si locutus fuero, non quiescet dolor meus
et, si tacuero, non recedet a me;</span>
	<span class="versiculo"><sup>7</sup> nunc autem defatigavit me dolor meus,
et tu vastasti omnem coetum meum.</span>
	<span class="versiculo"><sup>8</sup> Rugae meae testimonium dicunt contra me;
et suscitatur falsiloquus adversus faciem meam contradicens mihi,</span>
	<span class="versiculo"><sup>9</sup> Ira eius discerpsit me et adversata est mihi,
et infremuit contra me dentibus suis.
Hostis meus acuit oculos suos in me.</span>
	<span class="versiculo"><sup>10</sup> Aperuerunt super me ora sua
et exprobrantes percusserunt maxillam meam,
simul conferti contra me.</span>
	<span class="versiculo"><sup>11</sup> Concludit me Deus apud iniquum
et manibus impiorum me tradit.</span>
	<span class="versiculo"><sup>12</sup> Ego, ille quondam tranquillus, repente contritus sum.
Tenuit cervicem meam, confregit me
et posuit me sibi quasi in signum.</span>
	<span class="versiculo"><sup>13</sup> Circumdedit me lanceis suis,
scidit lumbos meos, non pepercit
et effudit in terra iecur meum.</span>
	<span class="versiculo"><sup>14</sup> Dirupit me rumpens et diruens,
irruit in me quasi gigas.</span>
	<span class="versiculo"><sup>15</sup> Saccum consui super cutem meam
et dimisi in terram cornu meum.</span>
	<span class="versiculo"><sup>16</sup> Facies mea rubuit a fletu,
et palpebrae meae caligaverunt;</span>
	<span class="versiculo"><sup>17</sup> attamen absque iniquitate manus meae,
cum haberem mundas preces.</span>
	<span class="versiculo"><sup>18</sup> Terra, ne operias sanguinem meum,
neque inveniat in te locum latendi clamor meus.</span>
	<span class="versiculo"><sup>19</sup> Ecce enim in caelo testis meus,
et conscius meus in excelsis.</span>
	<span class="versiculo"><sup>20</sup> Interpretes mei sunt cogitationes meae:
ad Deum stillat oculus meus.</span>
	<span class="versiculo"><sup>21</sup> Atque utinam sic iudicaretur vir cum Deo,
sicut iudicatur filius hominis cum collega suo.</span>
	<span class="versiculo"><sup>22</sup> Ecce enim breves anni transeunt,
et semitam, per quam non revertar, ambulo.</span>
</div>
<div class="alert alert-info">
	<b>Fonte:</b> <a href="https://www.vatican.va/archive/bible/nova_vulgata/documents/nova-vulgata_vt_iob_lt.html" target="_blank">vatican.va<img class="align-text-bottom" src="img/linkExterno.svg"></a>.
</div>
