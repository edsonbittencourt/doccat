<div>
    <span class="capitulo">25</span>
    <span class="versiculo"><sup>1</sup> Respondens autem Baldad Suhites dixit:</span>
    <span class="versiculo"><sup>2</sup> &#x201c; Potestas et terror apud eum est,
qui facit pacem in sublimibus suis.</span>
    <span class="versiculo"><sup>3</sup> Numquid est numerus militum eius?
Et super quem non surget lumen illius?</span>
    <span class="versiculo"><sup>4</sup> Numquid iustificari potest homo comparatus Deo,
aut apparere mundus natus de muliere?</span>
    <span class="versiculo"><sup>5</sup> Ecce luna etiam non splendet,
et stellae non sunt mundae in conspectu eius;</span>
    <span class="versiculo"><sup>6</sup> quanto magis homo putredo,
et filius hominis vermis &#x201d;.</span>
</div>
